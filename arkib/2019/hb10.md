---
date: 2019-04-01
title: Helai daftar beregu terperinci
---

### Helai daftar beregu terperinci

Helai daftar beregu adalah helai daftar yang diubah suai
untuk membangunkan daftar PSAT oleh dua ahli projek,
M dan A. Helai ini mempunyai beberapa ciri tersendiri:

- Bilangan lajur bertambah daripada dua menjadi enam
- Tiga lajur selepas lajur pertama menggunakan rumus sel
- Dua lajur lain boleh menampung dua salinan terjemah
- Tanda soal dan tanda pagar membantu pilihan terjemah
- Hanya empat lajur pertama disimpan sebagai daftar baharu

#### Paparan

Helai daftar beregu dengan semua enam lajur:

| inggeris | ke  | melayu | di  | terjemah M | terjemah A |
| -------- | --- | ------ | --- | ---------- | ---------- |
| ...      | ... | ...    | ... | ...        | ...        |

Perbandingan helai daftar awal (HA) dan helai daftar beregu
(HB) bagi suatu daftar dwibahasa adalah seperti berikut.

| ciri                   | HA     | HB          |
| ---------------------- | ------ | ----------- |
| bilangan lajur&sup1;   | 2      | 6 atau 4    |
| salinan terjemah&sup2; | 1      | 2           |
| rumus sel&sup3;        | tiada  | ikut format |
| pembangun daftar       | 1      | 2           |

&mdash;  
&sup1; bilangan lajur akan dikurangkan apabila disimpan
dalam daftar baharu  
&sup2; bilangan terjemah yang dicadangkan ialah satu bagi
seorang setiap baris  
&sup3; rumus sel hadir dalam format asal tetapi tidak hadir
dalam format mudah alih  

#### Kejadian

Beberapa keadaan terjemah telah dikenal pasti semasa daftar
pertama dibangunkan pada masa itu. Semua kejadian yang
mungkin dilihat bagi padanan terjemah Inggeris-Melayu makna
pertama kata masukan 'abstract' adalah seperti berikut.

| ... | melayu               | di | terjemah M | terjemah A |
| --- | -------------------- | -- | ---------- | ---------- |
| ... | \[belum terjemah\]   | X  |            |            |
| ... | abstrak              | M  | abstrak    |            |
| ... | tak zahir            | A  |            | tak zahir  |
| ... | abstrak              | X1 | abstrak    | ?tak zahir |
| ... | tak zahir            | X1 | ?abstrak   | tak zahir  |
| ... | abstrak              | M+ | abstrak    | #tak zahir |
| ... | tak zahir            | A+ | #abstrak   | tak zahir  |
| ... | \[eh, dua salinan?\] | X2 | abstrak    | tak zahir  |

'X', 'M', dan 'A' ialah tanda selisih terjemah, tanda pilih
terjemah M, dan tanda pilih terjemah A.

'X2' dan 'X1' ialah tanda selisih terjemah untuk dua
keadaan yang berbeza: 'X2' merujuk pada selisih terjemah
yang belum disemak, manakala 'X1' merujuk pada selisih
terjemah yang pernah disemak dengan memilih salah satu
terjemah yang mungkin diabai.

'M+' dan 'A+' ialah tanda pilih terjemah M dan tanda pilih
terjemah A, yakni apabila salah satu terjemah yang mungkin
diabai telah pasti dan pilihan terjemah dapat ditentukan.

Hanya salah satu daripada semua kejadian yang tersenarai di
atas boleh diperhatikan pada satu-satu masa. Ada beberapa
kejadian lain yang hampir serupa, tetapi tidak dipedulikan.

#### Tanda soal

Tanda soal memberi satu cara untuk menyelesaikan selisih
terjemah dengan satu kelonggaran. Salah satu daripada dua
salinan terjemah akan diabai menggunakan tanda soal `?`
kecuali yang diabai itu hanyalah buat sementara waktu.

Rumus sel telah ditulis untuk menguji sama ada tanda soal
`?` adalah huruf pertama di ruang terjemah atau tidak.
Apa-apa huruf selepas itu tidak menjejaskan pemilihan.

Untuk memahami penggunaan tanda soal, lihat contoh daftar
yang berubah daripada "keadaan selisih" kepada "keadaan
mungkin" seperti yang ditunjukkan di bawah.

Keadaan selisih:

| inggeris | ... | di | terjemah M         | terjemah A  |
| -------- | --- | -- | ------------------ | ----------- |
| farce    | ... | X2 | lakonan berjenaka  | pementasan  |

Keadaan mungkin M apabila A diabai:

| inggeris | ... | di | terjemah M         | terjemah A  |
| -------- | --- | -- | ------------------ | ----------- |
| farce    | ... | X1 | lakonan berjenaka  | ?pementasan |

Keadaan mungkin A apabila M diabai:

| inggeris | ... | di | terjemah M         | terjemah A  |
| -------- | --- | -- | ------------------ | ----------- |
| farce    | ... | X1 | ?lakonan berjenaka | pementasan  |

Mana-mana "keadaan mungkin" menukarkan tanda 'X2' kepada
'X1' apabila salah satu terjemah diabai. Keadaan sedemikian
boleh berlaku apabila tidak pasti terjemah mana yang paling
baik maka, pilih dahulu salah satu terjemah.

Keadaan selesai:

| inggeris | ... | di | terjemah M         | terjemah A  |
| -------- | --- | -- | ------------------ | ----------- |
| farce    | ... | A+ | #lakonan berjenaka | pementasan  |

Apabila salah satu terjemah yang mungkin diabai sudah
dikenal pasti, tanda soal `?` akan digantikan dengan tanda
pagar `#` untuk menetapkan pilihan terjemah.

#### Tanda pagar

Tanda pagar memberi satu cara untuk menyelesaikan selisih
terjemah. Apabila membuat pilihan terjemah, salah satu
daripada dua salinan terjemah akan diabai menggunakan tanda
pagar `#`.

Rumus sel telah ditulis untuk menguji sama ada tanda pagar
`#` adalah huruf pertama di ruang terjemah atau tidak.
Apa-apa huruf selepas itu tidak menjejaskan pemilihan.

Untuk memahami penggunaan tanda pagar, lihat contoh daftar
yang berubah daripada "keadaan selisih" kepada "keadaan
selesai" seperti yang ditunjukkan di bawah.

Keadaan selisih:

| inggeris    | ... | di | terjemah M | terjemah A         |
| ----------- | --- | -- | ---------- | ------------------ |
| ambivalence | ... | X2 | belah bagi | perasaan tak tentu |

Keadaan selesai 1:

| inggeris    | ... | di | terjemah M | terjemah A         |
| ----------- | --- | -- | ---------- | ------------------ |
| ambivalence | ... | M+ | belah bagi | #                  |

Keadaan selesai 2:

| inggeris    | ... | di | terjemah M | terjemah A          |
| ----------- | --- | -- | ---------- | ------------------- |
| ambivalence | ... | M+ | belah bagi | #perasaan tak tentu |

Mana-mana "keadaan selesai" menukarkan tanda 'X2' kepada
'M+' apabila terjemah A diabai. Yang membezakan antara dua
cara penyelesaian ini adalah sama ada salah satu terjemah
yang terabai, dipadam atau tidak.

Contohi keadaan selesai 2. Sebabnya, salinan terjemah asal
masih boleh dibaca untuk semakan semula. Dengan kata lain,
sebab pilihan terjemah boleh diketahui melalui perbandingan
terjemah tanpa perlu padam terjemah yang satu lagi.

#### Warna

Warna menandakan ruang tertentu dalam helai daftar beregu.
Ruang yang harus diisi dan ruang yang tidak harus diubah
dapat dikenal pasti dengan warna yang berlainan.

Berikut adalah kod warna hex dan kegunaan warna tersebut
dalam helai daftar beregu.

| warna              | kegunaan warna                             |
| ------------------ | ------------------------------------------ |
| `#F3F3F3`          | ruang teks tetap                           |
| `#EAD1DC`          | ruang teks boleh ubah, kegunaan formula    |
| `#FFF2CC`          | ruang teks boleh ubah, kegunaan pengguna   |
| `#000000`          | teks bacaan dan tulisan pengguna           |
| `#000000` **bold** | teks bacaan untuk tajuk dan nota sampingan |
| `#1C4587` **bold** | teks salinan sendiri                       |
| `#CC4125`          | teks berubah sendiri (nilai dalam jadual)  |
| `#CC4125` **bold** | teks berubah sendiri                       |

Kod warna hex mungkin mempunyai nama lain, bergantung pada
perisian helaian rebak yang digunakan. Misalnya, perisian
Google Sheets menggunakan nama lain seperti di bawah.

- `#F3F3F3` - light grey 3
- `#EAD1DC` - light magenta 3
- `#FFF2CC` - light yellow 3
- `#000000` - black
- `#1C4587` - dark blue 3
- `#CC4125` - light red berry 1

Bagaimanapun, warna hanya berguna semasa membangunkan suatu
daftar. Apabila helai daftar disimpan dalam bentuk salinan
mudah alih, warna akan hilang dan tidak lagi digunakan.

#### Kesesuaian cara kerja

Helai daftar beregu adalah cara kerja percubaan dan terhad
untuk kegunaan dua ahli projek. Setakat ini, belum ada cara
kerja yang sesuai untuk kegunaan kerap dan ramai.

&nbsp;  
laman kembali: [arkib][0]

  [0]: ../index.md

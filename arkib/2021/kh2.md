---
date: 2021-01-19  # tercipta 2019-10-31
title: Kelas daftar  # atau kumpulan helai versi dua
---

### Kelas daftar

Semua daftar boleh dikumpul mengikut kelas tertentu. Projek
suaikata mengenal pasti dua kelas utama:

1. khusus
2. umum

Kelas khusus seterusnya boleh dibahagi kepada tiga kelas
yang lebih kecil mengikut ciri tertentu:

- 101 (tanpa makna)
- eka (satu bahasa)
- dwi (dua bahasa)

Sebelum ini, kelas khusus dinamakan kelas regu dan hanya
mengumpul daftar yang diusahakan secara beregu atau
berkumpulan. Selepas itu, daftar tanpa makna diperkenalkan,
dan kelas regu diasing mengikut satu bahasa dan dua bahasa.

Kelas umum juga boleh mengumpul semua daftar tersebut umpama
kelas khusus. Beza antara dua kelas ini adalah kelas khusus
mengumpul daftar dalam rancangan dan yang rasmi, manakala
kelas umum mengumpul daftar di luar rancangan.

Dengan kata lain, projek suaikata memberi perhatian penuh
pada daftar yang rasmi sahaja.

**101** adalah kelas bagi daftar tanpa makna. Kelas ini
berciri bebas dan pelbagai guna. Senarai kata masukan tanpa
makna adalah hak cipta tidak terpelihara, yakni bebas syarat
dan boleh digunakan untuk apa-apa tujuan.

Dalam kelas ini, daftar mengandungi kata masukan (lema)
yang tidak boleh disertakan makna. Sebaliknya, lema harus
disertakan pembayang bagi setiap makna yang diketahui.
Pembayang akan memudahkan usaha mendapatkan takrif terjemah
daripada yang asal.

Misalnya, lema 'ia' ada dua makna yang diketahui dan boleh
dinyatakan secara halus dengan pembayang.

> ia 1: 'dia’  
> ia 2: 'ya’ seperti ‘seia’ dan ‘beria-ia’  

Sebarang daftar dalam kelas ini boleh disalin semula dan
disertakan makna menjadi daftar baharu dalam kelas lain.

**eka** adalah kelas bagi daftar satu bahasa. Kelas ini
mengambil nama daripada tiga huruf pertama lema 'ekabahasa'.

Contoh daftar satu bahasa adalah seperti berikut.

Kata sama dan kata lawan Melayu-Melayu (contoh.csv):

| melayu | kata sama                     | kata lawan |
|:------ |:----------------------------- |:---------- |
| awal   | cepat                         | akhir      |
| baik   | bagus, elok                   | buruk      |
| bujang | dara, teruna                  | kahwin     |
| dikit  | sedikit, kurang, tidak banyak | banyak     |
| kanan  | timur                         | kiri       |
| ...    | ...                           | ...        |

**dwi** adalah kelas bagi daftar dua bahasa. Kelas ini
mengambil nama daripada tiga huruf pertama lema 'dwibahasa'.

Contoh daftar dua bahasa adalah seperti berikut.

Kata terjemah mudah Inggeris-Melayu (bab asas):

| inggeris | melayu     |
|:-------- |:---------- |
| water    | air        |
| eat      | makan      |
| train    | kereta api |

Kata terjemah sukar Inggeris-Melayu (bab takrif):

| inggeris   | melayu          |
|:---------- |:--------------- |
| panda      | beruang panda   |
| vocabulary | kosa kata       |
| screenshot | tangkapan layar |

Projek suaikata mengumpul daftar tanpa makna, satu bahasa,
dan dua bahasa. Dua bahasa terdiri daripada bahasa asal dan
bahasa Melayu. Bahasa asal bagi daftar pertama yang
diusahakan secara rasmi ialah bahasa Inggeris.

{% comment %} Rujuk sejarah git (d74b507) apabila fail ini
kali terakhir diubah pada tarikh di atas. Kandungan terabai
setelah daftar disimpan dalam folder tunggal (4162148)
Isu Kelas daftar terkumpul #29 bertarikh Sep 20, 2019.
{% endcomment %}

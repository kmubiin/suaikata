---
---

### Tanda soal

Tanda soal memberi satu cara untuk menyelesaikan selisih
terjemah dengan satu kelonggaran. Salah satu daripada dua
salinan terjemah akan diabai menggunakan tanda soal `?` 
kecuali yang diabai itu hanyalah buat sementara waktu.

Untuk memahami penggunaan tanda soal, lihat contoh daftar
yang berubah daripada "keadaan selisih" kepada "keadaan
mungkin" seperti yang ditunjukkan di bawah.

Keadaan selisih:

| inggeris | ... | di | terjemah M | terjemah A |
| -------- | --- | -- | ---------- | ---------- |
| repudiate | ... | X2 | menafikan | membantah |

Keadaan mungkin M:

| inggeris | ... | di | terjemah M | terjemah A |
| -------- | --- | -- | ---------- | ---------- |
| repudiate | ... | X1 | ?menafikan | membantah |

Keadaan mungkin A:

| inggeris | ... | di | terjemah M | terjemah A |
| -------- | --- | -- | ---------- | ---------- |
| repudiate | ... | X1 | menafikan | ?membantah |

Mana-mana "keadaan mungkin" menukarkan tanda 'X2' kepada
'X1' apabila salah satu terjemah diabai. Keadaan sedemikian
boleh berlaku apabila tidak pasti terjemah mana yang paling
baik maka, pilih dahulu salah satu terjemah.

Formula dalam helaian rebak telah ditulis untuk menguji sama
ada tanda soal `?` didapati pada huruf pertama di ruang
terjemah atau tidak. Apa-apa huruf selepas itu tidak
menjejaskan pemilihan.

'X2' dan 'X1' ialah tanda selisih terjemah untuk dua
keadaan yang berbeza: 'X2' merujuk pada selisih terjemah
yang belum disemak manakala 'X1' merujuk pada selisih
terjemah yang pernah disemak dengan memilih salah satu
terjemah yang mungkin diabai.

Apabila salah satu terjemah yang mungkin diabai sudah
dikenal pasti untuk diabai, tanda soal `?` akan digantikan
dengan tanda pagar `#` untuk menetapkan pilihan terjemah.

Keadaan selesai:

| inggeris | ... | di | terjemah M | terjemah A |
| -------- | --- | -- | ---------- | ---------- |
| repudiate | ... | A+ | #menafikan | membantah |

Tanda pagar akan mengubah tanda 'X1' kepada 'A+' (bergantung
pada "keadaan mungkin" sebelum ini), maka "keadaan selesai".

### Tanda pagar

Tanda pagar memberi satu cara untuk menyelesaikan selisih
terjemah. Apabila membuat pilihan terjemah, salah satu
daripada dua salinan terjemah akan diabai menggunakan tanda
pagar `#`.

Untuk memahami penggunaan tanda pagar, lihat contoh daftar
yang berubah daripada "keadaan selisih" kepada "keadaan
selesai" seperti yang ditunjukkan di bawah.

Keadaan selisih:

| inggeris    | ... | di | terjemah M | terjemah A         |
| ----------- | --- | -- | ---------- | ------------------ |
| ambivalence | ... | X2 | belah bagi | perasaan tak tentu |

Keadaan selesai 1:

| inggeris    | ... | di | terjemah M | terjemah A         |
| ----------- | --- | -- | ---------- | ------------------ |
| ambivalence | ... | M+ | belah bagi | #                  |

Keadaan selesai 2:

| inggeris    | ... | di | terjemah M | terjemah A          |
| ----------- | --- | -- | ---------- | ------------------- |
| ambivalence | ... | M+ | belah bagi | #perasaan tak tentu |

Mana-mana "keadaan selesai" menukarkan tanda 'X2' kepada
'M+' apabila terjemah A diabai. Yang membezakan antara dua
cara penyelesaian ini adalah sama ada salah satu terjemah
yang terabai, dipadam atau tidak.

Rumus dalam helaian rebak telah ditulis untuk menguji sama
ada tanda pagar `#` didapati pada huruf pertama di ruang
terjemah atau tidak. Apa-apa huruf selepas itu tidak
menjejaskan pemilihan.

Contohi keadaan selesai 2. Sebabnya, terjemah yang
dicadangkan pada asalnya masih boleh dibaca untuk semakan
semula. Dengan kata lain, kenapa salah satu terjemah telah
dipilih, boleh diketahui melalui perbandingan terjemah tanpa
perlu padam terjemah yang satu lagi.

Tuntasnya, 1 adalah yang ringkas dan mudah diikuti manakala
2 adalah lebih baik untuk membantu semakan semula.

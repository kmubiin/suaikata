---
published: true
title: Dua atau lebih lajur
rak: panduan
bab: 2
jilid: 2.4
---

### Dua atau lebih lajur

Daftar dwibahasa yang lazim ada dua lajur sahaja, iaitu satu
bahasa untuk setiap lajur. Apabila dua orang pengusaha ingin
bekerjasama, dua lajur sudah tidak memadai.

| inggeris | melayu       |
| -------- | ------------ |
| dissent  | percanggahan |

Sebagai contoh, pengusaha A telah mengisi lajur 'melayu'
dengan satu terjemah tetapi pengusaha M ada cadangan
terjemah lain yang hendak diisi dalam ruang terjemah yang
sama. Dalam hal ini, lajur tersebut sewajarnya dipecah
menjadi dua lajur baru.

| inggeris | terjemah M  | terjemah A   |
| -------- | ----------- | ------------ |
| dissent  | pembantahan | percanggahan |

Apabila suatu daftar hendak diusahakan oleh beberapa orang,
satu lajur terjemah dipecah menjadi beberapa lajur, satu
lajur untuk setiap seorang. Projek suaikata menamakan daftar
yang dicipta sedemikian sebagai "daftar dwibahasa beregu".

| inggeris | ke | melayu      | di | terjemah M  | terjemah A    |
| -------- | -- | ----------- | -- | ----------- | ------------- |
| dissent  | 1  | membantah   | M  | membantah   |               |
| dissent  | 2  | pembantahan | M+ | pembantahan | #percanggahan |

Daftar dwibahasa beregu yang pertama dalam projek suaikata
menggunakan enam lajur semasa pembangunan. Namun begitu,
hanya empat lajur pertama yang perlu disalin dan disimpan
sebagai fail baru sebelum diterbit di laman sumber projek.

| inggeris | ke | melayu      | di |
| -------- | -- | ----------- | -- |
| dissent  | 1  | membantah   | M  |
| dissent  | 2  | pembantahan | M+ |

**Penafian**: Daftar dwibahasa beregu (enam lajur) adalah
cara kerja percubaan yang dibuat oleh projek suaikata bagi
kegunaan dua orang pengusaha sahaja. Cara ini agak rumit
dan tidak sesuai untuk kegunaan umum.

&nbsp;  
laman kembali: [kandungan][0]

  [0]: ../index.md

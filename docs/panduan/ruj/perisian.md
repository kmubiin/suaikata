---
---

### Perisian berperanan

&nbsp;  
**Git** (git)

Git boleh digunakan untuk membuat kemas kini pada laman
sumber seperti GitHub melalui garis perintah. Kemas kini
boleh dilakukan di luar talian terlebih dahulu sebelum
menghantar kemas kini ke laman sumber dalam talian.

https://git-scm.com/

&nbsp;  
**Google Sheets**

Google Sheets mempunyai fungsi sunting bersama dalam talian
dan ini membolehkan dua orang pengguna mencapai satu
helaian rebak pada masa yang sama. Projek suaikata telah
menyiapkan daftar kata pertama menggunakan Google Sheets.

https://docs.google.com/spreadsheets/

&nbsp;  
**LibreOffice Calc**

LibreOffice Calc boleh membaca helaian rebak dalam format
asal seperti ODS dan XLS dan juga format mudah alih seperti
CSV di luar talian. Calc adalah sebahagian daripada perisian
lengkap LibreOffice.

https://www.libreoffice.org/

&nbsp;  
**Mozilla Firefox**

Mozilla Firefox boleh digunakan sebagai pelayar web dan juga
pemapar fail Markdown, dengan bantuan Firefox Add-ons. Lihat
juga "Markdown Viewer Webext" atau "simple markdown surfer".

https://www.mozilla.org/en-US/firefox/

&nbsp;  
**Markdown Viewer Webext**

Markdown Viewer Webext boleh dipasang pada pelayar web
Mozilla Firefox melalui Firefox Add-ons. Perisian ini
membolehkan fail Markdown dipapar ala HTML dan GitHub di
luar talian. Perisian ini adalah sumber terbuka yang
dibawakan oleh Keith L Robertson.

https://addons.mozilla.org/en-US/firefox/addon/markdown-viewer-webext/  
https://github.com/KeithLRobertson/markdown-viewer  

&nbsp;  
**simple markdown surfer** (smurf)

smurf boleh memaparkan fail Markdown melalui pelayar web.
Perisian ini bergantung pada Python 3 dan satu perisian
tambahan (pandoc atau markdown2). Hanya satu skrip Python
untuk fungsi asas, dan satu fail tambahan CSS untuk
menghias paparan. Lihat juga "Pandoc".

https://github.com/oxalorg/smurf

&nbsp;  
**Pandoc** (pandoc)

Pandoc boleh menukarkan sesuatu fail antara pelbagai markup
format, termasuk Markdown dan HTML. Perisian ini digunakan
sama ada melalui garis perintah atau bersama perisian lain.

https://pandoc.org/

&nbsp;  
**GNU core utilities** (coreutils)

GNU core utilities terdiri daripada pelbagai perkakasan asas
yang lazim bagi sistem operasi ala Unix. Projek suaikata
kerap menggunakan beberapa perkakasan tersebut seperti
`head`, `sort`, `tail`, `wc` untuk meneliti daftar kata
melalui garis perintah.

http://www.gnu.org/software/coreutils/

&nbsp;  
**GNU Grep** (grep)

GNU Grep boleh digunakan untuk mencari baris yang
mengandungi padanan mengikut ciri tertentu. Perkakas ini
mempunyai kawalan tambahan untuk mengira bilangan padanan
atau perkataan umpama `wc` dalam GNU core utilities.

http://www.gnu.org/software/grep/

&nbsp;  
Lain-lain perisian berperanan seperti penyunting teks biasa
adalah sangat lazim dan sengaja tidak disenarai.

Semua yang tersenarai di atas adalah perisian percuma atau
perisian sumber terbuka. Semua perisian boleh dipasang dan
digunakan pada komputer Windows, macOS, atau Linux.

laman kembali: [panduan][0]

  [0]: ../index.md

---
asal: docs/panduan/bab/
---

### Mengulang kaji

&nbsp;  
Perkembangan daftar kata tidak berakhir apabila pengusaha
selesai memuat daftar. Daftar kata yang termuat di laman
sumber mungkin ada kesilapan ejaan atau takrif dan mungkin
sekali dapat dikesan apabila disemak semula kemudian.

**Menyemak semula daftar** adalah sekadar membetulkan
kesalahan atau kesilapan dalam daftar kata. Bilangan baris
atau bilangan lema harus kekal. Baris baharu tidak ditambah
melainkan ada selisih terjemah.

Daftar kata seterusnya boleh dikaji untuk pengetahuan am.
Sebaiknya dikaji oleh orang yang paling kenal dengan daftar
kata itu, iaitu pengusaha daftar itu sendiri.

**Mengkaji daftar** adalah memberi ulasan bagi daftar yang
diusahakan. Kajian daftar boleh dihurai dari segi sumber,
binaan, dan hasil daftar tersebut.

- sumber: asal usul daftar dan maklumat berkaitan

  Contoh asal usul daftar 1:

  > Daftar kata kerap terbitan projek suaikata ialah daftar
  > dwibahasa Inggeris-Melayu berdasarkan daftar asal yang
  > tidak dinamakan.

  Contoh asal usul daftar 2:

  > Daftar kata kerap unik (kerapu) terbitan projek suaikata
  > ialah daftar dwibahasa Inggeris-Melayu berdasarkan
  > daftar kata kerap yang disalin semula dengan pembaikan
  > terhad.

- binaan: susunan lajur dan baris dalam daftar

  Contoh susunan lajur dan baris:

  | perkataan  | terjemahan |
  | ---------- | ---------- |
  | (lema 1)   | (makna 1)  |
  | (lema 1)   | (makna 2)  |
  | (lema 1)   | (makna 3)  |

- hasil: maklumat kemas kini dan perangkaan, terutama
bilangan kata masukan bagi daftar asal dan daftar semasa

  Contoh maklumat kemas kini:

  - Bahasa pengantar: Inggeris-Melayu
  - Kelas daftar: umum
  - Pengusaha daftar: 1
  - Tarikh mula: -
  - Tarikh siap: 2018-05-03
  - Tarikh lengkap: -

  Contoh maklumat perangkaan 1:

  | Bilangan     | Asal    | Semasa  |
  | ------------ | -------:| -------:|
  | kata masukan | 4021    | 23019   |

  Contoh maklumat perangkaan 2:

  | Bilangan     | Asal    | Semasa  |
  | ------------ | -------:| -------:|
  | kata masukan | 23019   | 1258    |
  | satu aksara  | -       | 2       |
  | dua aksara   | -       | 112     |
  | tiga aksara  | -       | 1144    |

Mana-mana daftar untuk dikaji adalah kehendak sendiri dan
tidak perlu ada. Bagaimanapun, sebarang persoalan tentang
daftar kata boleh dijawab sekiranya kajian daftar ada.
Paling tidak sekalipun, kajian daftar adalah bukti sokongan
bukan ciplak dan sebaliknya usaha sendiri.

Daftar kata sebaliknya tidak perlu dikaji, seperti daftar
tanpa makna atau mana-mana daftar di luar rancangan. Jika
kurang senang untuk mengkaji daftar, maka abaikan kajian
daftar dan tumpu pada kata masukan atau lema sahaja.

**Mengkaji lema** boleh dibuat begitu sahaja, sama ada
daftar kata hadir atau tidak. Kajian lema boleh dihurai
dari segi sumber, perkataan, bahasa dan istilah.

- sumber: asal usul dan pengertian lema

  Contoh asal usul lema:

  > kamus Wiktionary menyatakan 'niskala' adalah kata
  > masukan bahasa Indonesia yang berasal daripada bahasa
  > Sanskrit

  Contoh pengertian lema:

  > kamus bahasa Melayu terbitan lewat 1990-an membawakan
  > 'niskala' sebagai "tidak berwujud atau tidak berbenda"

- perkataan: kata sama dan kata terbitan

  Contoh kata sama bagi lema 'niskala':

  > abstrak  
  > mujarad

  Contoh kata terbitan bagi lema 'niskala':

  > meniskalakan  
  > keniskalaan  
  > peniskalaan

- bahasa: penggunaan lema dalam bahasa

  Contoh lema dalam bahasa serantau:

  > Indonesia: abstrak  
  > Brunei: abstrak  
  > Malaysia: niskala, abstrak

- istilah: penggunaan lema dalam istilah

  Contoh lema dalam istilah:

  > algebra niskala (Matematik)  
  > mesin niskala (Teknologi Maklumat)  
  > data niskala (Teknologi Maklumat)  

Mana-mana lema untuk dikaji adalah kehendak sendiri. Kajian
lema bermandiri dan bertujuan mengukuhkan pengetahuan kosa
kata semata-mata.

Lema boleh didapati dalam mana-mana bahan bacaan dan tidak
semestinya yang ada dalam daftar kata sahaja. Lema yang ada
terjemah keliru atau terjemah sukar paling wajar dikaji.

Dengan mengulang kaji, pengusaha daftar dapat memperbaharui
pengetahuan bahasa asal dan bahasa terjemah. Dalam pada itu,
daftar kata dapat mengurangkan kadar kesilapan dan
membawakan takrif yang betul. Kesemua manfaat ini menjadikan
projek suaikata lebih matang sebagai sumber terpelajar.

&nbsp;  
laman kembali: [panduan][0]

  [0]: ../index.md

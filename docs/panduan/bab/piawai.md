---
---

### Bahasa Melayu piawai

Wikipedia bahasa Melayu mempunyai garis panduan tersendiri
yang menerangkan bahasa Melayu piawai. Rencana tersebut agak
panjang, jadi ciri-ciri penting sahaja ditulis semula
sebagai panduan untuk projek suaikata.

Ada tiga ciri penting untuk bahasa Melayu piawai.

**Pertama**: Gunakan kosa kata Melayu, jika ada, dan bukan
semata-mata kosa kata Melayu yang berbeza ejaan. Setiap
makna yang pertama mesti mematuhi perkara ini.

> component
>
> **Salah**: 1. komponen dalam litar; 2. bahagian
>
> **Betul**: 1. bahagian; 2. komponen dalam litar

**Kedua**: Gunakan ejaan penuh dan bukan singkatan.

> **Salah**: yg, drpd
>
> **Betul**: yang, daripada

**Ketiga**: Gunakan kosa kata Melayu yang sesuai untuk
penulisan dan bukan percakapan, sekalipun dengan tujuan
mencadangkan kosa kata mudah dan biasa digunakan.

> random
>
> **Salah**: hentam saja (bahasa percakapan)
>
> **Betul**: sembarangan

Secara tidak langsung, bahasa Melayu piawai adalah bahasa
Melayu yang diiktiraf oleh pihak pemantau bahasa serta yang
digunakan oleh penerbit kamus yang disanjung tinggi.

laman kembali: [panduan][0]

  [0]: ../index.md

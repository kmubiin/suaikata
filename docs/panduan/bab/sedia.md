---
published: true
tajuk: Menyedia daftar sendiri
bahagian: bab
bab: 3
urutan: 1
---

### Menyedia daftar sendiri

Daftar harus disediakan mengikut cara sendiri kerana tidak
ada aturan kerja yang tetap. Tambahan pula, projek suaikata
menyedia daftar dengan cara berlainan. Bagaimanapun, apa
yang pernah dicuba masih boleh dijadikan panduan.

{% comment %}
Bab sedia tidak ditulis dan tidak teratur #todo #beta
{% endcomment %}

&nbsp;  
Tajuk lama: Menyunting daftar lama atau baharu

Apabila ingin mengkaji atau memperbaik sesuatu daftar, boleh
timbul persoalan ini: Apakah wajar menyunting daftar lama
atau menyalin semula dan menyunting sebagai daftar baharu?

Keputusan harus dibuat berdasarkan **keadaan daftar** itu.
Contohnya, pembaikan daftar PSAT dan daftar kata kerap
dilakukan secara berbeza.

- Daftar PSAT didapati ada terjemah salah atau pendua bagi
beberapa kata masukan. Tiada masalah lain.
- Daftar kata kerap didapati ada baris pendua. Lebih 23000
baris dengan penamat baris berbeza menyebabkan teks biasa
dipapar dalam sebaris sahaja dan sukar diperbaik.

Berdasarkan keadaan di atas, keputusan bagi daftar PSAT
adalah wajar menyunting daftar lama; dan bagi daftar kata
kerap, wajar menyalin semula dan menyunting daftar baharu
kerana ada beberapa masalah yang bersangkutan.

Keputusan juga boleh dibuat berdasarkan **tujuan mencipta**
daftar baharu. Contohnya, pembaikan daftar kata kerap boleh
dilakukan dengan mana-mana tujuan berikut.

- Daftar baharu bilangan terhad: katakan
500 perkataan berserta terjemahan, termasuk ulangan;
- Daftar baharu bilangan terhad dan tanpa pendua: 1000
perkataan berserta terjemahan yang tidak berulang;
- Daftar baharu unik: semua perkataan yang panjangnya
sehingga 3 aksara berserta terjemahan.

Pembaikan sesuatu daftar adalah lebih mudah dengan menyalin
semula dan menyunting daftar baharu, dan kegunaan daftar itu
harus berbeza dengan daftar lama. Dengan kata lain, daftar
baharu harus **tidak menggantikan daftar lama**.

Tuntasnya, jika sekadar membetulkan kesalahan dalam daftar,
maka wajar menyunting daftar lama. Sebaliknya jika ada
tujuan yang jelas, maka wajar menyalin semula dan menyunting
sebagai daftar baharu.

&nbsp;  
laman kembali: [panduan][0]

  [0]: ../index.md

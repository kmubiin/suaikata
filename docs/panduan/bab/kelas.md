---
---

### Mengenal kelas daftar

Semua daftar akan dikumpul mengikut kelas tertentu. Ada tiga
kelas utama dan satu kelas tambahan: 101, eka, dwi, umum.

- **101**: Kelas untuk daftar tanpa makna  
- **eka**: Kelas untuk daftar satu bahasa (regu)  
- **dwi**: Kelas untuk daftar dua bahasa (regu)  
- **umum**: Kelas untuk daftar lain-lain  

Kelas 101 adalah kelas bebas. Kelas ini tidak mengambil kira
siapa yang mengusahakannya. Dalam kelas ini, daftar tanpa
makna tidak boleh disertakan makna tetapi harus disertakan
pembayang bagi setiap makna yang diketahui. Pembayang inilah
yang menjadikan daftar itu unik.

Contohnya, kata masukan 'ia' ada dua makna yang diketahui
dan boleh dinyatakan secara halus dengan pembayang.

> ia 1: 'dia’  
> ia 2: 'ya’ seperti ‘seia’ dan ‘beria-ia’  

Pembayang bagi makna pertama mencadangkan 'ia' adalah kata
lain bagi 'dia', tetapi makna perkataan 'ia' mahupun 'dia'
sengaja tidak disertakan. Ciri ini akan memudahkan daftar
baharu disediakan pada masa hadapan.

Sebarang daftar dalam kelas bebas boleh disalin semula dan
disunting menjadi daftar baharu dalam kelas lain.

Kelas eka dan dwi adalah kelas regu yang dinamakan sempena
istilah satu bahasa (ekabahasa) dan istilah dua bahasa
(dwibahasa). Sebelum ini, kelas regu mengumpul sebarang
daftar yang diusahakan oleh dua atau lebih ahli projek.
Sekarang, daftar tersebut harus disimpan mengikut ciri tanpa
makna, satu bahasa, atau dua bahasa.

Sebarang daftar lain, misalnya daftar yang disumbangkan oleh
orang awam atau daftar yang diusahakan di luar rancangan
asal projek, harus disimpan dalam kelas umum.

laman kembali: [panduan][0]

  [0]: ../index.md

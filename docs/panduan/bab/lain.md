---
published: true
title: Kelainan ciri daftar
rak: bab
bab: 2
jilid: 2.2
---

### Kelainan ciri daftar

Dalam bentuk lazim, daftar tanpa makna adalah senarai mudah
manakala daftar yang ada makna adalah jadual memanjang.
Namun, sesuatu daftar boleh memiliki bentuk lain yang
**bukan lazim atau berbeza**.

Misal pertama: Projek suaikata membawakan daftar tanpa makna
bersama pembayang. Daftar ini ada lajur "melayu" dan
"pembayang". Penampilan dua lajur ini adalah sama dan masih
kelihatan seperti daftar yang ada makna.

Binaan daftar tanpa makna bersama pembayang:

| melayu   | pembayang     |
| -------- | ------------- |
| (lema 1) | (berkenaan 1) |
| (lema 2) | (berkenaan 2) |
| (lema 3) | ...           |

Misal kedua: Projek suaikata membawakan daftar dwibahasa
beregu pada mulanya dengan tiga lajur, iaitu "inggeris",
"terjemah M", dan "terjemah A". Penampilan tiga lajur ini
adalah tidak sama dan lain daripada mana-mana daftar biasa.

Binaan daftar lebih daripada dua lajur:

| inggeris | terjemah M | terjemah A |
| -------- | ---------- | ---------- |
| (lema 1) | (makna 1M) | (makna 1A) |
| (lema 2) | (makna 2M) | (makna 2A) |
| (lema 3) | ...        | ...        |

Semasa mengusahakan daftar pertama, daftar dwibahasa beregu
berubah daripada tiga menjadi enam lajur, dan akhirnya
dikurangkan menjadi empat lajur setelah siap. Ciri daftar
tersebut diubah bagi mengendali dua cadangan terjemah.

Mana-mana daftar boleh memiliki bentuk lain dan bentuk lazim
boleh berubah mengikut ketentuan atau keperluan.

&nbsp;  
laman kembali: [panduan][0]

  [0]: ../index.md

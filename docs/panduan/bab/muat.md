---
published: true
---

### Memuat daftar

Sebelum memuat daftar, pengusaha harus mencipta helai daftar
dan menyimpan helai daftar dengan nama terlebih dahulu. Jika
belum, sila teliti bab-bab sebelum ini.

Ada tiga cara rasmi untuk memuat daftar:

1. Antara muka web (WUI)
2. Antara muka garis perintah (CLI)
3. Perisian khusus (GUI atau app)

WUI adalah cara yang disarankan pada masa ini. CLI dan GUI
pula adalah cara yang memberi pelbagai pilihan. Berbeza
dengan WUI, kedua-dua cara tersebut boleh berbeza mengikut
keadaan dan kehendak pengguna. Oleh itu, bab ini akan
memberi tumpuan pada WUI sahaja.

Sebelum memuat daftar, **kenal pasti prasyarat** berikut:

- Setiap pengusaha perlu ada alamat e-mel yang sah untuk
pendaftaran dan pengesahan pengguna;

- Setiap pengusaha perlu menjadi pengguna berdaftar yang
ada identiti awam di laman sumber;

- Setiap pengusaha harus menjadi penyumbang rapat yang
ada hak capaian untuk memuat daftar ke laman punca.

Projek suaikata berada di GitHub, jadi laman sumber merujuk
pada laman GitHub. Mana-mana pengusaha baharu harus memenuhi
semua prasyarat tersebut untuk memuat daftar.

Bagi **antara muka web**, pengusaha hanya perlu menggunakan
pelayar web. Layari laman punca, iaitu laman sumber bagi
projek suaikata dan ikut langkah-langkah berikut.

- Laman punca memapar senarai fail di muka hadapan;

- Di bahagian atas senarai fail, ada petunjuk nama dahan
dan aras kandungan, serta beberapa menu terbina;

  Kenal pasti petunjuk berikut:

  - nama dahan: `asal` (dahulunya `master`)
  - aras kandungan: `suaikata/daftar`

  Nota: Helai daftar bagi projek suaikata tersimpan dalam
  folder tunggal `daftar/` sejak 27 Jun 2020 (4162148) dan
  tiada lagi folder lain di dalamnya seperti sebelum itu.

- Pilih menu terbina "Add file", kemudian "Upload files"
untuk mencapai paparan berkotak (perlu ada hak capaian);

- Pilih helai daftar yang hendak dimuat, sama ada dengan
cara heret dan letak ke dalam paparan berkotak, atau dengan
cara pilih sendiri pada pautan "choose your files";

  Nota: Apabila hendak memuat dua atau lebih helai daftar,
  tentukan sama ada helai daftar perlu disertakan bersama
  fail lain seperti kajian daftar. Jika perlu, muatkan
  pasangan fail tersebut bagi satu sumbangan dan helai
  daftar lain dalam lagi satu sumbangan.

- Selepas pilih, helai daftar akan dimuat;

- Di bawah paparan berkotak, ada ruang mengisi: baris
pertama untuk huraian pendek (kurang daripada 50 aksara),
dan baris kedua untuk huraian panjang (boleh dibiar kosong
jika baris pertama memadai);

  Contoh huraian bagi sumbangan terdahulu (30c95bf):

  > cipta daftar kerapu bersama kajian
  > 
  > kerapu adalah nama singkatan bagi daftar kata kerap
  > unik, selesai isu salin dan perbaik kata kerap (closes
  > #32)

  Nota: Huraian bagi projek suaikata sentiasa ditulis
  dengan huruf kecil sejak 7 November 2018 (f8a934d), yakni
  menulis secara ringkas lagi mudah. Tanda koma mengasing
  dua ayat berbeza dalam huraian panjang, manakala tanda
  noktah tidak digunakan.

- Di bawah ruang mengisi tadi, buat pilihan memuat sama ada
memuat terus ke dahan semasa (lazimnya `main`), atau memuat
ke dahan baharu untuk semakan semula;

- Jika memuat terus ke dahan semasa, maka pilih tindakan
"Commit changes"; sebaliknya jika dahan baharu, maka pilih
tindakan "Propose new file".

Mana-mana tindakan "Commit changes" atau "Propose new file"
mesti dilakukan untuk memuat daftar. Hanya selepas itu,
helai daftar akan tersimpan di `daftar/` laman punca.

{% comment %}
WUI lebih mudah digunakan dan serba cukup pada masa ini
berbanding masa sebelum projek suaikata tercipta, namun CLI
lebih cepat melakukan tugas dan serba boleh, panduan harus
memilih cara yang lebih mudah dan mesra pengguna
{% endcomment %}

Selain cara rasmi, ada dua lagi cara lain:

1. Fork dan Pull requests (PR)
2. Issues

Bagi **cara mudah dan bersahaja**, pengusaha baharu boleh
memuat daftar secara tidak langsung melalui Issues. Ini
bermakna mana-mana pengusaha projek suaikata akan memuat
daftar sebagai wakil pengusaha baharu.

- Layari laman punca dan tuju ke laman "Issues";

- Di bahagian kanan laman, pilih "New issue" untuk mencapai
ruang mengisi: tajuk dan huraian;

  Nyatakan perkara berikut:

  - Tajuk: nama helai daftar
  - Huraian: salinan teks biasa dan maklumat helai daftar
  seperti sumber asal daftar sebagai bukti hasil kerja asal
  atau hasil kerja terbitan

  Nota: Bagi helai daftar yang tidak dapat disalin terus ke
  ruang mengisi, sertakan pautan ke helai daftar yang dimuat
  sementara ke mana-mana storan awan, yang dikongsi untuk
  disalin semula ke laman punca.

- Pilih "Submit new issue" untuk hantar.

Melalui cara ini, pengusaha baharu masih perlu menjadi
pengguna berdaftar di laman sumber. Sebaliknya, hak capaian
di laman punca tidak lagi diperlukan. Cuma mohon dan tunggu
maklum balas dari pengusaha projek suaikata.

{% comment %}
projek suaikata pada masa ini tidak pernah menerima PR atau
issues daripada pengguna awam, mana-mana cara tersebut
adalah sekadar cadangan dan di luar rancangan
{% endcomment %}

&nbsp;  
laman lompat berkaitan: [helai][1], [nama][2]

laman kembali: [panduan][0]

  [0]: ../index.md
  [1]: helai.md
  [2]: nama.md

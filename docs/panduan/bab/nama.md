---
---

### Menyimpan helai dengan nama

&nbsp;  
Setiap helai daftar akan diberi nama apabila disimpan
sebagai fail menggunakan perisian komputer. Nama penuh
fail `nama.anu` ada dua bahagian:

- `nama`: nama pilihan pengguna
- `.anu`: imbuhan nama yang terdiri daripada satu titik
dan beberapa aksara piawai yang mewakili format fail

Contohnya, diberi nama penuh fail `katakerap.csv` bagi
suatu helai daftar. Nama awalan "katakerap" ialah nama
pilihan yang diberi manakala nama akhiran ".csv" ialah
imbuhan nama bagi format mudah alih CSV.

Projek suaikata menggariskan **tiga jenis pola** bagi
menamakan fail yang disimpan di laman sumber. Nama-nama
yang ditentukan adalah seperti berikut.

1. Daftar contoh: `cthN.anu` atau `cthNx.anu`
2. Daftar tanpa makna: `xxN.anu`
3. Daftar ada makna: `14.anu`

Penerangan pola bagi nama-nama yang tersenarai di atas
adalah seperti berikut.

Pola 1: Bagi daftar contoh, berikan nama awalan `cth` dan
diikuti `N` atau `Nx`, di mana `N` ialah angka yang diberi
kepada setiap contoh yang didapati dalam panduan dan `Nx`
ialah angka tersebut bersama aksara tambahan bagi mewakili
contoh yang sedikit berbeza daripada contoh asal.

Pola 2: Bagi daftar tanpa makna, berikan nama awalan `xxN`,
di mana `xx` ialah kod perwakilan dua-huruf bagi nama-nama
bahasa sedunia (ISO 639-1) dan `N` ialah angka yang mewakili
had bilangan huruf untuk lema yang dikumpul dalam daftar.

Pola 3: Bagi daftar ada makna atau bermakna, berikan nama
awalan dengan nama pilihan sendiri yang ada 1 aksara atau
lebih, dan tidak melebihi 14 aksara.

Sebagai prasyarat, berdasarkan pola dalam senarai bernombor
di atas, **pola di kedudukan awal diberi keutamaan**. Ini
bermakna pola 3 (akhir) tidak boleh menggunakan mana-mana
nama yang ditentukan untuk pola 2 dan pola 1 (awal).

Contohnya, `ms2.csv` dinamakan sempena daftar tanpa makna
yang mengumpul lema Melayu dua-huruf. Apabila daftar yang
sama dibawakan bersama makna, helai daftar itu tidak boleh
menggunakan nama yang sama lagi. Sebaliknya, berikan nama
`berhuruf2.csv` atau nama lain.

Untuk pedoman umum, simpan helai dengan nama yang terdiri
daripada aksara termudah (a-z, 0-9) dan menggunakan huruf
kecil. Gunakan pedoman ini bersama pola bagi nama-nama yang
ditentukan di atas.

&nbsp;  
laman lompat rujukan: [piawai][1], [format][2]

laman kembali: [panduan][0]

  [0]: ../index.md
  [1]: ../ruj/piawai.md
  [2]: ../ruj/format.md

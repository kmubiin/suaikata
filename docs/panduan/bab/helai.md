---
published: true
tajuk: Mencipta helai daftar
bahagian: bab
bab: 2
urutan: 3
---

### Mencipta helai daftar

Helai daftar disedia mengikut keperluan dan kesesuaian cara
kerja individu atau berkumpulan. Helai daftar boleh disedia
dengan dua cara:

1. Pensel dan kertas
2. Perisian komputer

Pensel dan kertas adalah cara bebas untuk menyediakan helai
daftar. Bagi **cara kerja individu**, pensel dan kertas
sudah memadai. Tuliskan dalam sebuah buku supaya helai
daftar sentiasa terkumpul pada satu tempat.

Sebaliknya, bagi **cara kerja berkumpulan**, lebih baik
gunakan perisian komputer atau perisian web yang ada
sokongan pengguna ramai. Perisian web boleh diguna melalui
aplikasi mudah alih atau pelayar web.

- Perisian komputer:
Microsoft Office, Excel; LibreOffice, Calc
- Perisian web:
Microsoft Excel Online, Google Sheets

Daftar yang disedia oleh perisian komputer dikenal sebagai
"hamparan elektronik" atau "helaian rebak".

Helaian rebak boleh mengandungi satu atau lebih helai.
Setiap helai berisi sel-sel berpetak di sepanjang lajur
dan baris yang tidak terhingga banyaknya. Contoh helai
digambarkan seperti berikut.

|     |`A`            | `B`               | ... |
|:---:| ------------- | ----------------- | --- |
| `1` | inggeris`¶`   | melayu`¶`         | ... |
| `2` | vocabulary`¶` | kosa kata`¶`      | ... |
| `3` | `¶`           | cuba, satu, dua`¶`| ... |
| ... | ...           | ...               | ... |

Lajur-lajur ditandakan dengan abjad A, B, C... di ruang
paling atas sel manakala baris-baris ditandakan dengan angka
1, 2, 3... di ruang paling kiri sel dalam helaian rebak.
Sel-sel berpetak boleh diisi dengan teks atau formula dan
disunting mengikut keperluan pengguna.

Projek suaikata telah menyediakan helai daftar pertama
secara berkumpulan menggunakan Google Sheets, bagaimanapun
hanya dua orang dalam kumpulan pada masa itu.

&nbsp;  
laman lompat berkaitan: [muat][1]

laman kembali: [panduan][0]

  [0]: ../index.md
  [1]: muat.md

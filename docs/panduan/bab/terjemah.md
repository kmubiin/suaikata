---
published: true
title: Soal terjemah
rak: panduan
bab: 3
jilid: 3.4
---

### Soal terjemah

**Salinan terjemah**
&ndash; Apabila suatu kata masukan (lema) sudah ada terjemah
tetapi hendak menambah satu lagi terjemah lain, boleh timbul
persoalan: Apakah wajar satu atau dua salinan terjemah.

Berikut adalah ciri-ciri salinan terjemah untuk diteliti:

1. Makna adalah betul, hampir sama dengan lagi satu
2. Makna adalah betul, tidak diketahui umum
3. Makna adalah betul, berdasarkan takrif lama
4. Ejaan atau golongan kata adalah tidak betul
5. Seluruh terjemah tidak pasti betul atau salah

Dan berikut adalah jawapan ringkas sama ada wajar atau tidak
wajar ada salinan terjemah bagi setiap ciri tersebut:

1. Wajar. Ciri ini adalah biasa; beberapa salinan
terjemah mampu memberi pilihan terjemah yang lebih sesuai.
2. Wajar, jika ada bukti sokongan. Sertakan misal ayat
yang menunjukkan terjemah itu ada kegunaan umum.
3. Tidak wajar. Takrif lama adalah terjemah lapuk dan
sudah dikenal pasti oleh kamus tersedia; lupakan takrif lama
dan utamakan takrif semasa.
4. Tidak wajar. Betulkan terus kesalahan ejaan atau
golongan kata di ruang terjemah itu; lebih baik disertakan
bersama komen sebelum atau selepas membuat suntingan.
5. Wajar. Sama seperti ciri 1.

Antara kesemua ciri di atas, ciri 4 memerlukan perhatian
kerana melibatkan kesalahan ejaan atau golongan kata (kata
nama, kata kerja, kata adjektif, kata tugas) apabila
terjemah dibuat. Sebagai contoh, lema 'pessimism' ada
makna asal, makna salah dan makna betul seperti berikut.

> pessimism *n.* tendency to expect the worst in all things
> 
> ! salah: sering berfikir buruk
> 
> . betul: keadaan sering berfikir buruk

Apabila dibaca sepintas lalu, mungkin tidak ada perbezaan
ketara antara makna salah dan makna betul. Hakikatnya,
golongan kata bagi makna salah (kata adjektif) adalah tidak
sama dengan makna asal (kata nama).

**Terjemahan mesin**
&ndash; Cara mudah menterjemah lema daripada satu bahasa
kepada satu bahasa lain adalah melalui terjemahan mesin.

Terjemahan boleh dilakukan dengan bantuan mesin, terutamanya
komputer yang dipasang perisian luar talian, atau yang boleh
dicapai dalam talian melalui pelayar web.

- Google Translate
- Microsoft Translator (dahulunya Bing Translator)
- Yandex.Translate (dahulunya Yandex.Translation)

Sebilangan bantuan mesin juga boleh didapati sebagai
perisian mudah alih, manakala sebilangan yang lain boleh
dicapai dalam perisian lazim untuk kemudahan pengguna.
Di sebalik kemudahan ini, terjemahan mesin harus dianggap
**tidak sama dengan terjemahan lazim**.

Terjemahan mesin asalnya dikatakan cuba meniru cara lazim
terjemah dengan memahami takrif dalam bahasa asal dan
mengikut kesesuaian ayat yang diberi. Cara ini kelihatan
rumit, lambat, dan gagal mendapat perhatian pada masa itu.

Komputer menjadi lebih berupaya sekitar hujung abad ke-20
dan cara terjemah **tanpa memahami takrif** membolehkan
terjemahan mesin menjadi lebih cepat dan laku. Ini kerana
komputer masih tidak mampu "faham" seperti manusia.

Hakikatnya, terjemahan mesin ada dua masalah utama:

1. Terjemahan mesin mementingkan masa berbanding takrif,
dan takrif yang dibawakan adalah sengaja tidak tepat
2. Terjemahan mesin bergantung pada peraturan terjemah dan
pembelajaran mesin, dan boleh membawa lesen yang berbeza

Google Translate misalnya menyatakan sumber terbuka yang
digunakan dan setiap bahasa mempunyai sumber dan lesen
yang tersendiri. Sebarang terjemah yang dicapai melalui
Google Translate boleh **tertakluk pada lesen** berkenaan
dan hak cipta asal harus diperakui.

Sebagai kesimpulan, terjemahan mesin tidak harus digunakan
semata-mata untuk menggantikan terjemahan lazim.

&nbsp;  
laman kembali: [panduan][0]

  [0]: ../index.md

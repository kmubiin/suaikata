---
---

### Menyunting daftar lama atau baharu

Apabila ingin mengkaji atau memperbaik sesuatu daftar, boleh
timbul persoalan ini: Apakah wajar menyunting daftar lama
atau menyalin semula dan menyunting sebagai daftar baharu?

Keputusan harus dibuat berdasarkan **keadaan daftar** itu.
Contohnya, pembaikan daftar PSAT dan daftar kata kerap
dilakukan secara berbeza.

- Daftar PSAT didapati ada terjemah salah atau pendua bagi
beberapa kata masukan. Tiada masalah lain.
- Daftar kata kerap didapati ada ulangan perkataan dan
terjemahan yang serupa. Lagi, lebih 23000 baris dengan
penamat baris berbeza menjadikan sukar diperbaik.

Pada masa tulisan ini, daftar kata kerap boleh dibaca dengan
betul dalam helaian rebak tetapi tidak boleh menggunakan
penyunting teks biasa dan garis perintah. Hal ini kerana
penamat baris yang berbeza menjadikan daftar muncul dalam
sebaris sahaja.

Berdasarkan keadaan di atas, keputusan bagi daftar PSAT
adalah wajar menyunting daftar lama; dan bagi daftar kata
kerap, wajar menyalin semula dan menyunting daftar baharu.
Hal ini kerana daftar kata kerap ada beberapa masalah yang
bersangkutan.

Keputusan juga boleh dibuat berdasarkan **tujuan mencipta**
daftar baharu. Contohnya, pembaikan daftar kata kerap boleh
dilakukan dengan mana-mana tujuan berikut.

- Daftar baharu bilangan terhad: katakan
500 perkataan berserta terjemahan, termasuk ulangan;
- Daftar baharu bilangan terhad dan tanpa pendua: 1000
perkataan berserta terjemahan yang tidak berulang;
- Daftar baharu unik: semua perkataan yang panjangnya
sehingga 3 aksara berserta terjemahan.

Pembaikan sesuatu daftar adalah lebih mudah dengan menyalin
semula dan menyunting daftar baharu, dan kegunaan daftar itu
harus berbeza dengan daftar lama. Dengan kata lain, daftar
baharu harus **tidak menggantikan daftar lama**.

Tuntasnya, jika sekadar membetulkan kesalahan dalam daftar,
maka wajar menyunting daftar lama. Sebaliknya jika ada
tujuan yang jelas, maka wajar menyalin semula dan menyunting
sebagai daftar baharu.

laman kembali: [panduan][0]

  [0]: ../index.md

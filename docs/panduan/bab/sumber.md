---
published: true
title: Sumber kata masukan
rak: bab
bab: 1
jilid: 1.2
---

### Sumber kata masukan

Usaha membangunkan daftar bermula dengan memilih sumber kata
masukan. Projek suaikata menggariskan tiga ciri sumber:

1. Kata masukan adalah terkumpul
2. Kata masukan adalah tanpa makna
3. Kata masukan adalah sah dan laku

Ciri 1 bermaksud kata masukan sudah dikumpul dan ada dalam
bentuk senarai. Boleh juga mengumpul kata masukan sendiri,
tetapi bermula dengan senarai kosong akan mengambil masa
lebih lama berbanding **bermula dengan senarai sedia ada**.

Ciri 2 bermaksud kata masukan tidak disertakan dengan makna
dalam senarai yang sama. Jika disertakan bersama makna,
abaikan makna dan senaraikan kata masukan sahaja. Senarai
tanpa makna adalah **hak cipta tidak terpelihara**.

Ciri 3 bermaksud kata masukan mematuhi peraturan bahasa dan
ejaan terbaharu. Gunakan **bahasa Melayu piawai**, kecuali
senarai kata masukan bertujuan mengumpul ejaan lama dan
baharu bersama untuk rujukan bersejarah.

Secara umum, peraturan bahasa dan ejaan harus dipelihara dan
dikekalkan mengikut sumber. Jika kata masukan menggunakan
ejaan bahasa Inggeris versi Amerika, maka kekalkan ejaan itu
seperti keadaan asal sumber. Sengaja menukar ejaan itu
kepada versi British adalah tidak wajar, sebagai contoh.

Ciri-ciri di atas adalah saranan yang ditulis berdasarkan
usaha awal projek suaikata. Saranan adalah bukan kemestian
dan boleh diabai bergantung pada keadaan atau jenis sumber.
Misalnya, sumber yang dipilih adalah sumber domain awam.
Sekalipun kata masukan disertakan dengan makna, tempoh
perlindungan hak cipta telah luput dan tidak terpelihara
untuk domain awam. Dengan itu, ciri 2 boleh diabai.

Tuntasnya, sumber kata masukan bermula dengan senarai sedia
ada atau senarai kosong. Sumber pilihan yang baik adalah
tanpa makna dan mematuhi piawai.

&nbsp;  
laman lompat berkaitan: [piawai][1]

laman kembali: [panduan][0]

  [0]: ../index.md
  [1]: ../ruj/piawai.md

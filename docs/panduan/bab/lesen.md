---
---

## Lesen sumber terbuka

Projek suaikata menyedia dan memuat naik daftar kata ke
repositori awam di GitHub. Daftar tersebut boleh dibaca,
diubah dan disebarkan secara bebas oleh orang ramai. Dengan
kata lain, daftar tersebut adalah data sumber terbuka.

Sumber terbuka merangkumi dua jenis sumber:

1. Atur cara
2. Bukan atur cara

Setiap jenis sumber mempunyai kod sumber yang akan membentuk
perisian dan perkakasan, atau data dan kandungan. Lazimnya,
kod sumber bagi sesuatu projek merujuk pada sebarang fail
dalam repositori atau kandungan di laman web yang boleh
dicapai oleh orang awam.

Pemilik sumber perlu mengesahkan syarat penggunaan sumber
dengan memilih **lesen yang sesuai** sebelum sumber itu
boleh digunakan oleh orang ramai. Lesen itu sebaiknya ada
**saranan daripada badan bebas**.

Lesen yang diperlukan bagi data sumber terbuka adalah lesen
untuk sumber bukan atur cara. Dua ahli projek telah
berbincang dan bersetuju bahawa "sebut nama" sebagai syarat
penggunaan sudah memadai.

Projek suaikata menggunakan lesen **CC-BY-4.0**

laman kembali: [panduan][0]

  [0]: ../index.md

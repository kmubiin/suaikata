---
---

## Lesen sumber terbuka

Projek suaikata menyedia dan memuat naik daftar kosa kata
ke repositori awam di GitHub. Daftar tersebut boleh dibaca,
diubah dan disebarkan secara bebas oleh orang ramai. Dengan
kata lain, daftar tersebut adalah data sumber terbuka.

Sumber terbuka merangkumi dua jenis sumber:

1. Atur cara
2. Bukan atur cara

Setiap jenis sumber mempunyai kod sumber yang akan membentuk
perisian dan perkakasan, atau data dan kandungan. Untuk
projek suaikata, kod sumber merujuk pada daftar kosa kata
atau seluruh kandungan yang ada dalam repositori.

Sebelum mana-mana sumber boleh digunakan oleh orang ramai,
pemilik sumber perlu mengesahkan syarat penggunaan sumber
dengan memilih **lesen yang sesuai**. Lesen itu sebaiknya
ada **saranan daripada badan bebas**.

Bagi projek suaikata, lesen sumber terbuka yang diperlukan
adalah lesen untuk sumber bukan atur cara. Dua ahli projek
telah berbincang dan bersetuju bahawa sebut nama
(attribution) sebagai syarat penggunaan sudah memadai.

Maka **CC-BY-4.0** adalah lesen pilihan projek ini.

laman kembali: [panduan][0]

  [0]: ../index.md

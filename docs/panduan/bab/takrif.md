---
---

### Takrif bahasa asal dan bahasa terjemah

Perbandingan takrif adalah cara lazim untuk membawakan
takrif daripada bahasa asal kepada bahasa terjemah. Sebelum
membuat pilihan terjemah, buat perbandingan takrif dahulu.

Berikut adalah contoh perbandingan takrif untuk perkataan
'accessible' menggunakan dua kamus ekabahasa dan empat
kamus dwibahasa.

Takrif dalam bahasa asal:

1. Kamus ekabahasa Inggeris (versi buku, 2012):

    > adj. easy to reach

2. Kamus ekabahasa Inggeris (versi dalam talian):

    > adjective
    >
    > 1. easy to approach, enter, use, or understand
    > 2. accessible to
    > 3. obtainable; available
    > 4. easy for disabled people to enter or use
    >    ...

Takrif dalam bahasa terjemah:

1. Kamus dwibahasa Inggeris-Melayu (1996):

    > boleh dilalui.

2. Kamus dwibahasa Inggeris-Melayu (1997):

    > a. dapat diperoleh.

3. Kamus dwibahasa Inggeris-Melayu (2000):

    > adj yang dapat ditempuhi, digunakan;
    > dokumen yang tidak boleh dilihat [...]

4. Kamus dwibahasa Inggeris-Inggeris-Melayu (2004):

    > adj
    >
    > 1. boleh sampai (ke situ); dapat didatangi
    > 2. mudah didapati, digunakan atau difahami

Berdasarkan perbandingan takrif di atas, takrif dalam
bahasa terjemah yang disediakan oleh projek suaikata untuk
perkataan 'accessible' ialah:

> mudah sampai, capai atau dapat

Usaha mendapatkan takrif boleh menjadi rumit apabila
sukar untuk menentukan takrif yang paling sesuai. Berikut
adalah contoh soalan yang mungkin timbul:

1. Bagaimana perkataan 'panda' diterjemah untuk bahasa
Inggeris-Melayu? Ini kerana perkataan 'panda' menggunakan
ejaan sama dalam kedua-dua bahasa.

2. Perkataan 'vocabulary' ada satu makna, tetapi ada lebih
daripada satu perkataan terjemah Melayu: 'kosa kata',
'perbendaharaan kata', 'vokabulari', 'leksikon'. Mana satu
nak pilih?

3. Perkataan 'screenshot' langsung tidak ada perkataan
terjemah Melayu! Nak cari mana?

Dan berikut adalah jawapan ringkas untuk setiap contoh
soalan yang dikemukakan di atas:

1. Panda sebagai 'beruang panda' sudah memadai.

2. 'Kosa kata' adalah lebih afdal. Antara semua perkataan
yang disenaraikan, yang paling berkemungkinan murid sekolah
menengah pernah berdepan ialah perkataan 'kosa kata'.

3. Buat carian di web - hasilnya 'tangkapan layar'. Jika
tiada terjemahan ke bahasa Melayu boleh pilih yang
Indonesia. Pastikan terjemahan boleh difahami.

Laman ini adalah berdasarkan teks daripada komen dalam
[isu #10][a] dan [isu #11][b] di GitHub Issues, kecuali
sebahagian teks telah disemak untuk penjelasan.

laman kembali: [panduan][0]

  [0]: ../index.md
  [a]: https://github.com/kmubiin/suaikata/issues/10
  [b]: https://github.com/kmubiin/suaikata/issues/11

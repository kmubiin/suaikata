---
---

### Takrif asal dan terjemah

Perbandingan takrif adalah cara lazim untuk membawakan
takrif daripada bahasa asal kepada bahasa terjemah. Sebelum
membuat pilihan terjemah, **buat perbandingan takrif**.

Berikut adalah contoh perbandingan takrif untuk perkataan
'accessible' menggunakan dua kamus ekabahasa dan empat
kamus dwibahasa.

Takrif dalam bahasa asal:

> accessible *adj.* easy to reach
>
> Sumber: Kamus ekabahasa Inggeris (versi buku, 2012)

> accessible *adjective*
>
> 1. easy to approach, enter, use, or understand
> 2. accessible to
> 3. obtainable; available
> 4. easy for disabled people to enter or use
>    ...
>
> Sumber: Kamus ekabahasa Inggeris (versi dalam talian)

Takrif dalam bahasa terjemah:

> accessible - boleh dilalui.
>
> Sumber: Kamus dwibahasa Inggeris-Melayu (1996)

> accessible *a.* dapat diperoleh.
>
> Sumber: Kamus dwibahasa Inggeris-Melayu (1997)

> accessible *adj* yang dapat ditempuhi, digunakan;
> dokumen yang tidak boleh dilihat [...]
>
> Sumber: Kamus dwibahasa Inggeris-Melayu (2000)

> accessible *adj*
>
> 1. boleh sampai (ke situ); dapat didatangi
> 2. mudah didapati, digunakan atau difahami
>
> Sumber: Kamus dwibahasa Inggeris-Inggeris-Melayu (2004)

Berdasarkan perbandingan takrif di atas, pilihan terjemah
yang disediakan oleh projek suaikata untuk perkataan
'accessible' ialah:

> mudah sampai, capai atau dapat

Usaha mendapatkan takrif **boleh menjadi rumit** apabila
sukar untuk menentukan takrif yang paling sesuai. Berikut
adalah contoh soalan yang mungkin timbul:

1. Bagaimana perkataan 'panda' diterjemah untuk bahasa
Inggeris-Melayu? Ini kerana perkataan 'panda' menggunakan
ejaan sama dalam kedua-dua bahasa.

2. Perkataan 'vocabulary' ada satu makna, tetapi ada
pelbagai terjemah Melayu: kosa kata, perbendaharaan kata,
vokabulari, leksikon. Mana satu nak pilih?

3. Perkataan 'screenshot' langsung tidak ada perkataan
terjemah Melayu! Nak cari mana?

Dan berikut adalah jawapan ringkas untuk setiap contoh
soalan yang dikemukakan di atas:

1. Panda sebagai "beruang panda" sudah memadai.

2. "Kosa kata" adalah lebih afdal. Antara semua perkataan
yang disenaraikan, yang paling berkemungkinan murid sekolah
menengah pernah berdepan ialah perkataan "kosa kata".

3. Buat carian di web - hasilnya "tangkapan layar". Jika
tiada terjemahan ke bahasa Melayu boleh pilih yang
Indonesia. Pastikan terjemahan boleh difahami.

Ringkasnya, buat perbandingan takrif dan tentukan pilihan
terjemah yang sesuai dan boleh difahami. Untuk bantuan, buat
carian di web atau bincang dengan ahli projek.

laman kembali: [panduan][0]

  [0]: ../index.md

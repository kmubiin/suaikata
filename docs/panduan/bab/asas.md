---
---

### Asas penyediaan takrif

Secara umum, kita anggap kebanyakan kata masukan Inggeris
boleh disuaikan dengan kata masukan Melayu yang sama makna.
Setiap kata masukan Inggeris-Melayu yang sama makna
selalunya berbeza ejaan atau sebutan.

| inggeris   | melayu       |
| ---------- | ------------ |
| water      | air          |
| eat        | makan        |
| vocabulary | kosa kata    |
| ...        | ...          |

Namun, bukan semua kata masukan Inggeris dapat disuaikan
dengan kata masukan Melayu. Perkataan-perkataan ini mungkin
mempunyai ejaan yang sama, hanya berbeza sedikit ejaan atau
sebutan, atau tidak ada perkataan jitu yang sama makna.

| inggeris   | melayu             |
| ---------- | ------------------ |
| panda      | panda              |
| issue      | isu                |
| spade      | sejenis daun terup |
| ...        | ...                |

Takrif yang bermula dengan 'sesuatu', 'sejenis', 'orang yang
...', 'benda yang...' dan seumpamanya mungkin menandakan
kata masukan Inggeris tersebut tidak ada perkataan jitu yang
sama makna dalam bahasa Melayu.

Sebelum kata masukan Inggeris dapat disuaikan dengan kata
masukan Melayu, kita seharusnya memahami takrif dalam bahasa
asal.

| inggeris   | melayu       |
| ---------- | ------------ |
| chronicle  | ?            |

> chronicle (plural chronicles)
>
> 1. A written account of events and when they happened,
ordered by time.
>
> Sumber: Wiktionary

Setelah fahamkan takrif itu, barulah mula mencari kata kunci
atau kata masukan Melayu yang berkaitan. Setiap kata masukan
Melayu yang berkaitan akan membawa takrif tersendiri dan
tidak semestinya didapati dalam satu perkataan.

> catatan sejarah, kisah, cerita, rentetan peristiwa,
riwayat
>
> Sumber: Pengetahuan sendiri, kamus kata sama dan lain-lain

Kemudian, bandingkan setiap kata itu dengan takrif dalam
bahasa asal.

* chronicle ?= catatan sejarah
* chronicle ?= kisah
* chronicle ?= cerita
* chronicle ?= rentetan peristiwa
* chronicle ?= riwayat

Kata masukan Melayu yang paling sesuai akan dipilih,
sebaiknya melalui semakan dengan sumber rujukan rasmi dan
perbincangan antara dua atau lebih penutur bahasa.

| inggeris   | melayu       |
| ---------- | ------------ |
| chronicle  | riwayat      |

Tuntasnya, bahasa asal kata masukan perlu dikuasai terlebih
dahulu. Penguasaan bahasa asal mempengaruhi tahap kesesuaian
takrif yang akan dibawakan oleh penutur bahasa. Ini adalah
asas penyediaan takrif dalam projek suaikata.

laman kembali: [panduan][0]

  [0]: ../index.md

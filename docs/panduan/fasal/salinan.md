---
---

### Satu atau dua salinan terjemah

Apabila sesuatu kata masukan sudah memuatkan satu salinan
terjemah tetapi hendak menambah satu lagi terjemah lain,
maka timbul persoalan ini: apakah wajar satu atau dua
salinan terjemah.

Berikut adalah ciri-ciri salinan terjemah untuk diteliti:

1. Makna adalah betul, hampir sama dengan lagi satu
2. Makna adalah betul, tidak diketahui umum
3. Makna adalah betul, berdasarkan takrif lama (archaic)
4. Ejaan atau golongan kata adalah tidak betul
5. Seluruh terjemah tidak pasti betul atau salah

Dan berikut adalah penerangan ringkas sama ada wajar atau
tidak bagi setiap ciri tersebut:

1. Wajar. Ciri ini adalah biasa, dan dua salinan terjemah
akan membantu bagi pilihan terjemah yang lebih sesuai.
2. Wajar, jika ada bukti sokongan. Sertakan misal ayat yang
menunjukkan terjemah itu ada kegunaan umum.
3. Tidak wajar. Takrif lama (archaic) adalah terjemah lapuk
dan sudah dikenal pasti oleh kamus tersedia; lupakan takrif
lama dan utamakan takrif semasa.
4. Tidak wajar. Betulkan terus kesalahan ejaan atau golongan
kata di ruang terjemah itu; lebih baik disertakan bersama
komen sebelum atau selepas membuat suntingan.
5. Wajar. Sama seperti ciri 1, berikan satu lagi terjemah
yang lebih pasti bagi pilihan terjemah yang lebih sesuai.

Antara kesemua ciri di atas, ciri 4 memerlukan perhatian
kerana melibatkan kesalahan ejaan atau golongan kata (kata
nama, kata kerja, kata adjektif, kata tugas) apabila
terjemah dibuat. Sebagai contoh, perkataan 'pessimism' ada
makna asal, makna salah dan makna betul seperti berikut.

* Makna asal: n. tendency to expect the worst in all things
* Makna salah: sering berfikir buruk
* Makna betul: keadaan sering berfikir buruk

Apabila dibaca sepintas lalu, mungkin tidak ada perbezaan
ketara antara makna salah dan makna betul. Hakikatnya,
golongan kata bagi makna salah (kata adjektif) adalah tidak
sama dengan makna asal (kata nama).

Laman ini adalah berdasarkan teks daripada komen dalam
[isu #14][a] di GitHub Issues, kecuali sebahagian teks telah
disemak dan disusun semula untuk penjelasan.

  [a]: https://github.com/kmubiin/suaikata/issues/14

---
---

### Mencipta helai daftar

Helai daftar disediakan mengikut keperluan dan kesesuaian
cara kerja individu atau berkumpulan. Ada dua cara untuk
sediakan helai daftar:

1. Pensel dan kertas
2. Perisian komputer

Pensel dan kertas adalah cara bebas untuk menyediakan helai
daftar. Untuk cara kerja dan kegunaan individu, pensel dan
kertas sudah memadai. Atau tuliskan dalam buku supaya helai
daftar sentiasa terkumpul pada satu tempat.

Sebaliknya, untuk cara kerja berkumpulan, lebih baik gunakan
perisian komputer atau perisian web yang ada fungsi komen
dan suntingan pengguna ramai. Misalnya, helai daftar pertama
untuk projek suaikata disedia menggunakan Google Sheets.

[Google Sheets][a] dan [Microsoft Excel Online][b]
adalah perisian komputer dalam talian untuk mencipta dan
menyunting helaian rebak. Kedua-dua perisian boleh digunakan
secara percuma oleh pengguna e-mel yang berdaftar dengan
Google atau Microsoft.

Setiap helaian mengandungi sel-sel berpetak di sepanjang
lajur dan baris yang tidak terhingga banyaknya. Setiap sel
berpetak boleh diisi dengan teks atau formula dan disunting
mengikut keperluan pengguna.

| inggeris`¶`   | melayu`¶`    | `¶` | `¶` | ... |
| ------------- | ------------ | --- | --- | --- |
| vocabulary`¶` | kosa kata`¶` | `¶` | `¶` | ... |
| `¶`           | `¶`          | `¶` | `¶` | ... |
| ...           | ...          | ... | ... | ... |

Hasil kerja dalam helaian rebak boleh disimpan sebagai fail
baharu. Fail yang disimpan dalam format mudah alih boleh
dibaca oleh perisian lain, misalnya pemapar fail di GitHub,
dan boleh dilihat semula sebagai jadual biasa.

| inggeris   | melayu    |
| ---------- | --------- |
| vocabulary | kosa kata |

CSV (comma-separated values) adalah fail dalam format mudah
alih yang biasa digunakan untuk penukaran data. Helai daftar
yang disimpan sebagai CSV sedia dibaca dan disunting oleh
perisian komputer yang lazim.

  [a]: https://docs.google.com/spreadsheets/
  [b]: https://office.live.com/start/Excel.aspx

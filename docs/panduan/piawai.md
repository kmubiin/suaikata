---
---

## Bahasa Melayu piawai

Wikipedia bahasa Melayu mempunyai garis panduan tersendiri
yang menerangkan bahasa Melayu piawai. Rencana tersebut agak
panjang, jadi telah ditulis semula secara ringkas sebagai
panduan untuk projek suaikata.

Ada tiga perkara utama untuk bahasa Melayu piawai:

1. Gunakan kosa kata Melayu, jika ada, dan bukan semata-mata
kosa kata Melayu yang berbeza ejaan. Setiap makna yang
pertama mesti mematuhi perkara ini.

    **Salah (X)**
    > component: 1. komponen dalam litar; 2. bahagian

    **Betul (O)**
    > component: 1. bahagian; 2. komponen dalam litar

2. Gunakan ejaan penuh dan bukan singkatan.

    **Salah (X)**
    > yg, drpd

    **Betul (O)**
    > yang, daripada

3. Gunakan kosa kata Melayu yang sesuai untuk penulisan dan
bukan percakapan, sekalipun dengan tujuan mencadangkan kosa
kata mudah dan biasa digunakan.

    **Salah (X)**
    > random: hentam saja (ini bukan lawak)

    **Betul (O)**
    > random: sembarangan

Secara tidak langsung, bahasa Melayu piawai adalah bahasa
Melayu yang diiktiraf oleh pihak pemantau bahasa serta yang
digunakan oleh penerbit kamus yang disanjung tinggi. Lihat
juga rencana di pautan luar: [garis panduan wiki][wpp].

Fail dokumentasi ini adalah berdasarkan teks daripada komen
dalam [isu #10][#10] di GitHub Issues, kecuali sebahagian
teks telah disemak untuk penjelasan.


  [wpp]: https://ms.wikipedia.org/wiki/Wikipedia:Gunakan_bahasa_Melayu_piawai
  [#10]: https://github.com/kmubiin/suaikata/issues/10

---
---

## Penggunaan lajur

Pada asalnya, daftar dwibahasa mempunyai dua lajur sahaja,
iaitu satu bahasa untuk setiap lajur. Apabila dua ahli
projek ingin bekerjasama, dua lajur sudah tidak memadai.

| inggeris | melayu |
| -------- | ------ |
| ...      | ...    |

Sebagai contoh, lajur 'melayu' akan mengandungi terjemah
daripada dua ahli (M dan A). Oleh itu, lajur tersebut
sewajarnya dipecah menjadi dua lajur baru.

| inggeris | terjemah M | terjemah A |
| -------- | ---------- | ---------- |
| ...      | ...        | ...        |

Projek suaikata menamakan daftar yang menggunakan lajur
sedemikian sebagai 'daftar dwibahasa beregu'.

Beberapa lajur lain ditambah secara beransur-ansur semasa
pembangunan projek. Bilangan lajur bertambah daripada 3
menjadi 4, 5 dan 6 (dinomborkan 2.3, 2.4, 2.5 dan 2.6).
Daftar yang ditunjukkan dahulu di atas adalah 2.3.

Daftar dwibahasa beregu 2.4 mempunyai empat lajur. Daftar
ini mengembalikan lajur 'melayu' supaya salah satu terjemah
yang dipilih akan dipaparkan semula dalam lajur itu.

| inggeris | melayu | terjemah M | terjemah A |
| -------- | ------ | ---------- | ---------- |
| ...      | ...    | ...        | ...        |

Daftar dwibahasa beregu 2.5 mempunyai lima lajur. Daftar
ini menambah lajur 'ke' supaya kata masukan yang ada lebih
daripada satu makna dapat dikenal pasti dalam lajur itu.

| inggeris | ke  | melayu | terjemah M | terjemah A |
| -------- | --- | ------ | ---------- | ---------- |
| ...      | ... | ...    | ...        | ...        |

Daftar dwibahasa beregu 2.6 mempunyai enam lajur. Daftar
ini menambah lajur 'di' supaya pra-syarat formula menjadi
lebih ringkas. Keadaan terjemah juga dapat dikenal pasti
dengan sepintas lalu.

| inggeris | ke  | melayu | di  | terjemah M | terjemah A |
| -------- | --- | ------ | --- | ---------- | ---------- |
| ...      | ... | ...    | ... | ...        | ...        |

Apabila daftar dwibahasa beregu telah lengkap, semua lajur
kecuali lajur-lajur terjemah akan disalin ke fail baru dan
diterbit di repositori. Lihat [contoh daftar][RN1].

Fail dokumentasi ini adalah berdasarkan teks daripada komen
dalam [isu #9][#9], kecuali perkembangan lajur dalam daftar
dwibahasa beregu diterangkan dengan lengkap di sini.


  [RN1]: contoh.md
  [#9]: https://github.com/kmubiin/suaikata/issues/9

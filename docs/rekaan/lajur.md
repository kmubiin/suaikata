---
---

## Penggunaan lajur

Daftar dwibahasa yang lazim ada dua lajur sahaja, iaitu satu
bahasa untuk setiap lajur. Apabila dua ahli projek ingin
bekerjasama, dua lajur sudah tidak memadai.

| inggeris | melayu |
| -------- | ------ |
| ...      | ...    |

Sebagai contoh, ahli M telah mengisi lajur 'melayu' dengan
satu terjemah tetapi ahli A ada cadangan terjemah lain yang
hendak diisi dalam ruang terjemah yang sama. Dalam hal ini,
lajur tersebut sewajarnya dipecah menjadi dua lajur baru.

| inggeris | terjemah M | terjemah A |
| -------- | ---------- | ---------- |
| ...      | ...        | ...        |

Apabila sesuatu daftar hendak dibangunkan oleh dua atau
lebih ahli projek dan daftar itu ada lajur terjemah, lajur
itu dipecah menjadi beberapa lajur baru untuk setiap ahli.
Projek suaikata menamakan daftar yang dicipta sedemikian
sebagai 'daftar dwibahasa beregu'.

Beberapa lajur lain ditambah secara beransur-ansur semasa
pembangunan projek. Bilangan lajur bertambah daripada 3
menjadi 4, 5 dan 6 (dinomborkan 2.3, 2.4, 2.5 dan 2.6).
Daftar yang ditunjukkan dahulu di atas adalah 2.3.

Daftar dwibahasa beregu 2.4 mempunyai empat lajur. Daftar
ini mengembalikan lajur 'melayu' supaya salah satu terjemah
yang dipilih akan dipaparkan semula dalam lajur itu.

| inggeris | melayu | terjemah M | terjemah A |
| -------- | ------ | ---------- | ---------- |
| ...      | ...    | ...        | ...        |

Daftar dwibahasa beregu 2.5 mempunyai lima lajur. Daftar
ini menambah lajur 'ke' supaya kata masukan yang ada lebih
daripada satu makna dapat dikenal pasti dalam lajur itu.

| inggeris | ke  | melayu | terjemah M | terjemah A |
| -------- | --- | ------ | ---------- | ---------- |
| ...      | ... | ...    | ...        | ...        |

Daftar dwibahasa beregu 2.6 mempunyai enam lajur. Daftar
ini menambah lajur 'di' supaya pra-syarat formula menjadi
lebih ringkas. Keadaan terjemah juga dapat dikenal pasti
dengan sepintas lalu. Lihat [mengenali kejadian][RN2].

| inggeris | ke  | melayu | di  | terjemah M | terjemah A |
| -------- | --- | ------ | --- | ---------- | ---------- |
| ...      | ... | ...    | ... | ...        | ...        |

Apabila daftar dwibahasa beregu telah lengkap, semua lajur
kecuali lajur-lajur terjemah akan disalin ke fail baru dan
diterbit di repositori. Lihat [contoh daftar][RN1].

Laman ini adalah berdasarkan teks daripada komen dalam
[isu #9][#9], kecuali perkembangan lajur dalam daftar
dwibahasa beregu diterangkan dengan lengkap di sini.


  [RN2]: kejadian.md
  [RN1]: contoh.md
  [#9]: https://github.com/kmubiin/suaikata/issues/9

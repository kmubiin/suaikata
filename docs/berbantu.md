---
---

### Kemudahan sumber dan perisian (berbantu)

&nbsp;  
Semua kemudahan yang tersenarai adalah sumber percuma atau
sumber terbuka. Semua kemudahan berikut boleh dicapai dalam
talian melalui pelayar web, atau boleh digunakan pada
komputer Windows, macOS, atau Linux.

#### Sumber awam

&nbsp;  
**Internet Archive** ialah sebuah perpustakaan digital
bukan untung dengan misi "capaian universal kepada semua
pengetahuan". Perpustakaan ini menyediakan kemudahan awam
untuk mencapai kumpulan bahan digital secara percuma.

Kemudahan arkib web, Wayback Machine, mengandungi beratus
ribu juta kumpulan laman web yang tercipta dan turut
menyelia salah satu projek pendigitan buku yang terbesar
di dunia. Internet Archive telah dilancarkan pada tahun
1996, manakala Wayback Machine pula pada tahun 2001.

Senarai kata masukan daripada sumber domain awam boleh
dicari di Internet Archive, dan laman web yang hilang
mungkin boleh dilihat semula melalui Wayback Machine.

<https://archive.org/>

&nbsp;  
**Wiktionary** (bahasa Melayu: KamusWiki) ialah projek
saudara Wikipedia untuk menghasilkan kamus bebas. Edisi
bahasa Inggeris telah dibuka sejak akhir-2002, manakala
edisi bahasa Melayu sejak pertengahan-2004.

Pengusaha daftar boleh mendapatkan senarai kata masukan
tanpa makna melalui beberapa laman khas di Wiktionary:

- [Simple English word list](https://simple.wiktionary.org/wiki/Wiktionary:Simple_English_word_list)
- [Frequency lists (WT:FL)](https://en.wiktionary.org/wiki/Wiktionary:Frequency_lists)
- [Basic English alphabetical wordlist (WT:BE850)](https://simple.wiktionary.org/wiki/Wiktionary:Basic_English_alphabetical_wordlist)
- [Most frequent 1000 words in English (from BNC1)](https://simple.wiktionary.org/wiki/Wiktionary:Most_frequent_1000_words_in_English)

Setakat ini, edisi bahasa Melayu tidak ada laman khas yang
mengumpul kata kerap atau kata pilihan tertentu sepertimana
edisi bahasa Inggeris.

<https://wiktionary.org/>

&nbsp;  
**Wikipedia** ialah sebuah ensiklopedia bebas yang boleh
disunting oleh pengguna ramai. Ensiklopedia ini bermula
dengan edisi bahasa Inggeris pada awal-2001, manakala edisi
bahasa Melayu pula pada awal-2003.

Pengusaha daftar boleh mendapatkan senarai kata masukan
untuk pelbagai bahasa di Wikipedia:

- [Lists of English words by country or language of origin](https://en.wikipedia.org/wiki/Lists_of_English_words_by_country_or_language_of_origin)
&ndash; senarai utama yang mengandungi banyak senarai lain
seperti berikut;
- [List of English words of Indonesian origin](https://en.wikipedia.org/wiki/List_of_English_words_of_Indonesian_origin)
- [List of English words of Malay origin](https://en.wikipedia.org/wiki/List_of_English_words_of_Malay_origin)

Pengusaha daftar boleh melihat senarai laman berkaitan
perkataan dan istilah dalam bahasa Melayu di Wikipedia:

- [Kategori:Perbendaharaan kata](https://ms.wikipedia.org/wiki/Kategori:Perbendaharaan_kata)
- [Senarai peribahasa (Aâ€“M)](https://ms.wikipedia.org/wiki/Senarai_peribahasa_(A%E2%80%93M))
- [Senarai kata pinjaman dari bahasa Arab dalam bahasa Melayu dan bahasa Indonesia](https://ms.wikipedia.org/wiki/Senarai_kata_pinjaman_dari_bahasa_Arab_dalam_bahasa_Melayu_dan_bahasa_Indonesia)
- [Perbezaan antara Bahasa Melayu Piawai dan Bahasa Indonesia](https://ms.wikipedia.org/wiki/Perbezaan_antara_Bahasa_Melayu_Piawai_dan_Bahasa_Indonesia)

Wikipedia mengumpul senarai kata masukan dalam bahasa Melayu
yang tersendiri di laman berasingan. Jika tiada senarai
berkenaan di Wiktionary, boleh rujuk di Wikipedia.

<https://wikipedia.org/>

&nbsp;  
Lain-lain sumber awam tidak disenarai melainkan ada peranan
bagi projek suaikata mengusahakan daftar kata.

#### Perisian web dan komputer

&nbsp;  
**Git** (git) boleh digunakan untuk membuat kemas kini pada
laman sumber seperti GitHub melalui garis perintah. Kemas
kini boleh dilakukan di luar talian terlebih dahulu sebelum
menghantar kemas kini ke laman sumber dalam talian.

<https://git-scm.com/>

&nbsp;  
**Google Sheets** mempunyai fungsi sunting bersama dalam
talian dan ini membolehkan dua orang pengguna mencapai satu
helaian rebak pada masa yang sama. Projek suaikata telah
menyiapkan daftar kata pertama menggunakan Google Sheets.

<https://docs.google.com/spreadsheets/>

&nbsp;  
**LibreOffice Calc** boleh membaca helaian rebak dalam
format asal seperti ODS dan XLS dan juga format mudah alih
seperti CSV di luar talian. Calc adalah sebahagian daripada
perisian lengkap LibreOffice.

<https://www.libreoffice.org/>

&nbsp;  
**Mozilla Firefox** boleh digunakan sebagai pelayar web
dan juga pemapar fail Markdown, dengan bantuan Firefox
Add-ons atau perisian tambahan lain. Lihat juga "Markdown
Viewer Webext" atau "simple markdown surfer".

<https://www.mozilla.org/en-US/firefox/>

&nbsp;  
**Markdown Viewer Webext** boleh dipasang pada pelayar
web Mozilla Firefox melalui Firefox Add-ons. Perisian ini
membolehkan fail Markdown dipapar ala HTML dan GitHub di
luar talian. Perisian ini adalah sumber terbuka yang
dibawakan oleh Keith L Robertson.

<https://addons.mozilla.org/en-US/firefox/addon/markdown-viewer-webext/>  
<https://github.com/KeithLRobertson/markdown-viewer>  

&nbsp;  
**simple markdown surfer** (smurf) boleh memaparkan fail
Markdown melalui pelayar web. Perisian ini bergantung pada
Python 3 dan satu perisian tambahan (pandoc atau markdown2).
Hanya satu skrip Python untuk fungsi asas, dan satu fail
tambahan CSS untuk menghias paparan. Lihat juga "Pandoc".

<https://github.com/oxalorg/smurf>

&nbsp;  
**Pandoc** (pandoc) boleh menukarkan sesuatu fail antara
pelbagai markup format, termasuk Markdown dan HTML. Perisian
ini digunakan sama ada melalui garis perintah atau bersama
perisian lain.

<https://pandoc.org/>

&nbsp;  
**GNU core utilities** (coreutils) terdiri daripada pelbagai
perkakasan asas yang lazim bagi sistem operasi ala Unix.
Projek suaikata kerap menggunakan beberapa perkakasan
tersebut seperti `head`, `sort`, `tail`, `wc` untuk meneliti
daftar kata melalui garis perintah.

<http://www.gnu.org/software/coreutils/>

&nbsp;  
**GNU Grep** (grep) boleh digunakan untuk mencari baris yang
mengandungi padanan mengikut ciri tertentu. Perkakas ini
mempunyai kawalan tambahan untuk mengira bilangan padanan
atau perkataan umpama `wc` dalam GNU core utilities.

<http://www.gnu.org/software/grep/>

&nbsp;  
Lain-lain perisian tidak disenarai melainkan pernah diguna
dalam projek suaikata, dan perisian sangat lazim seperti
penyunting teks biasa sengaja tidak disenarai.

&nbsp;  
laman kembali: [utama][0]

  [0]: index.md

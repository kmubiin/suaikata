---
asal: docs/ura/en/
---

### abstract

&nbsp;  
Hasil rujukan kamus tersedia:

- kamus dwibahasa terbitan lewat 1990-an membawakan makna
'abstract' dalam bahasa Melayu sebagai "abstrak, mujarad"
yang berkongsi ejaan dengan bahasa asing
- perkataan 'mujarad' membawa makna "tidak nampak dan tidak
dapat dirasa, tidak maujud, abstrak, niskala"
- perkataan 'nyata' membawa makna "benar-benar ada, maujud,
wujud"
- perkataan 'zahir' membawa makna "lahir, yang nyata
kelihatan, jasmani, maujud"
- kamus bahasa Melayu terbitan seawal 1970-an ada membawa
makna 'nyata' sebagai "lawan abstrak" dan perkataan 'lahir'
digunakan untuk 'zahir' pada masa itu
- kamus bahasa Melayu terbitan lewat 1990-an bagaimanapun
telah membuang perkaitan "lawan abstrak" dan memperkenal
'zahir' sebagai perkataan seerti 'lahir'

Berikut adalah huraian terjemah oleh projek suaikata.

#### abstract(1)

Terjemah 'abstract' makna ke-1:

- terjemah M: tidak nyata
- terjemah A: tak zahir
- pilihan terjemah: **tidak nyata**

Ulasan M bagi abstract(1):

Hasil rujukan mendapati kata masukan 'abstract(1)' berkait
rapat dengan 'nyata' berbanding 'zahir'. Perkataan 'tak
zahir' atau 'batin' lazimnya dikaitkan dengan jiwa dan
perasaan hati. Maka 'tidak nyata' adalah terjemah yang
lebih sesuai, boleh merujuk pada sesuatu yang wujud tetapi
tidak kelihatan, dan lebih umum berbanding 'zahir'.

#### abstract(2)

Terjemah 'abstract' makna ke-2:

- terjemah M: ringkasan
- terjemah A: *tiada*
- pilihan terjemah: **ringkasan**

Terjemah adalah kukuh, maka tidak ada ulasan.

#### abstract(3)

Terjemah 'abstract' makna ke-3:

- terjemah M: meringkaskan, memisahkan atau tarik
- terjemah A: *tiada*
- pilihan terjemah: **meringkaskan, memisahkan atau tarik**

Terjemah adalah kukuh, maka tidak ada ulasan.

#### abstract(4)

Terjemah 'abstract' makna ke-4:

- terjemah M: niskala, abstrak (fikiran, seni)
- terjemah A: *tiada*
- pilihan terjemah: **niskala; abstrak (fikiran, seni)**

Ulasan M bagi abstract(4):

Terjemah yang paling asing telah dicadangkan sebagai makna
terakhir untuk kata masukan 'abstract(4)'. Hasil carian
mendapati perkataan 'niskala' adalah istilah Malaysia,
manakala 'abstrak' adalah istilah Indonesia dan Brunei.
Perkataan 'niskala' boleh ditemui dalam judul buku-buku
bahasa Melayu dan juga di Wikipedia bahasa Melayu.

Contoh: algebra niskala, data niskala, dunia niskala

&nbsp;  
laman lompat berkaitan: [niskala][1]

laman kembali: [bersuai][0]

  [0]: ../../bersuai.md
  [1]: ../ms/niskala.md

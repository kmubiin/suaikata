---
---

### charlatan

Hasil rujukan kamus tersedia:

- kamus ekabahasa terbitan 2012 membawakan makna 'charlatan'
dalam bahasa Inggeris sebagai "person who claims expertise
that he or she does not have"
- kamus dwibahasa terbitan lewat 1990-an membawakan makna
'charlatan' dalam bahasa Melayu sebagai "orang yang berlagak
pandai, terutama dalam perubatan"

Berikut adalah huraian terjemah oleh projek suaikata.

#### charlatan(1)

Terjemah 'charlatan' makna ke-1:

- terjemah M: orang yang mengaku mahir; penyemu
- terjemah A: penipu
- pilihan terjemah: **orang yang mengaku mahir; penyemu**

Ulasan M bagi charlatan(1):

Padanan terjemah "penipu" adalah betul tetapi tidak menyamai
makna dalam bahasa asal. Lazimnya, "penipu" ialah padanan
terjemah bagi "liar (lie)". Dalam hal ini, perlu faham
apakah takrif yang dapat menerangkan kelainan antara makna
"charlatan" dan makna "liar (lie)".

Berdasarkan kamus ekabahasa, terjemah langsung daripada
makna dalam bahasa asal ialah "orang yang mengaku ada
kemahiran yang tidak dimiliki". Perkataan ini khususnya
digunakan untuk merujuk pada pengamal perubatan yang tidak
ada kepakaran sebenar.

Dengan itu, takrif yang betul lagi faham adalah "orang yang
mengaku mahir".

Kamus dwibahasa sebenarnya ada membawakan satu perkataan
mantap: penyemu. Kata dasar bagi penyemu ialah semu. Kata
dasar tersebut sudah ada dalam Kamus Bahasa Malaysia Edisi
Pelajar (1980) dan ada dua makna.

1. hanya rupanya sahaja sebagai benar-benar; bukan yang
sebenarnya
2. tipu muslihat yang halus; tipu daya

Berdasarkan takrif kata dasar di atas, kata terbitan
penyemu sudah tepat dan menyamai makna dalam bahasa asal.
Bagaimanapun, kata terbitan ini hanya muncul kemudian dalam
Kamus Dewan Edisi Ketiga (1996) dan perkataan ini kelihatan
tidak biasa digunakan.

Oleh itu, terjemah 'charlatan' membawakan takrif yang lebih
mudah faham "orang yang mengaku mahir" dan diikuti perkataan
"penyemu" yang tepat tetapi kurang digunakan.

laman kembali: [inggeris][0]

  [0]: ../inggeris.md

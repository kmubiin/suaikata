---
---

### suspend

Hasil rujukan kamus tersedia:

- kamus ekabahasa terbitan 2012 membawakan makna 'suspend'
dalam bahasa Inggeris sebagai "hang from a high place, cause
to remain floating or hanging; cause to cease temporarily,
remove (someone) temporarily from a job or team"
- kamus dwibahasa terbitan lewat 1990-an membawakan makna
'suspend' dalam bahasa Melayu sebagai "menyangkut;
menangguhkan; menunda; untuk sementara waktu; menggantung
kedudukan atau hak untuk sementara waktu."

Frasa 'gantung' dalam bahasa Melayu:

- gantung baju
&ndash; letakkan baju pada penyangkut
- gantung mati
&ndash; hukuman menamatkan hayat seseorang
- gantung diri
&ndash; perbuatan menamatkan hayat seseorang
- gantung sekolah
&ndash; hukuman tidak dibenarkan hadir ke sekolah
- gantung kelas
&ndash; seumpama 'gantung sekolah' (jarang didapati)
- gantung sesi
&ndash; seumpama 'gantung sekolah' (jarang didapati)
- gantung tugas
&ndash; hukuman tidak dibenarkan hadir ke tempat kerja

Berikut adalah huraian terjemah oleh projek suaikata.

#### suspend(1)

Terjemah 'suspend' makna ke-1:

- terjemah M: gantung atau tangguh
- terjemah A: *tiada*
- pilihan terjemah: **gantung atau tangguh**

Terjemah adalah kukuh, maka tidak ada ulasan.

#### suspend(2)

Terjemah 'suspend' makna ke-2:

- terjemah M: gantung (komputer)
- terjemah A: *tiada*
- pilihan terjemah: **gantung (komputer)**

Ulasan M bagi suspend(2):

Istilah komputer 'gantung' merujuk pada pilihan pengguna
komputer untuk menyimpan keadaan semasa (current session)
dalam memori komputer untuk sementara waktu sehingga
pengguna kembali menggunakan komputer itu.

Untuk memahami pilihan terjemah 'gantung', ada dua kegunaan
yang paling masuk akal: 'gantung baju' dan 'gantung tugas'.

1. Jika kita fahamkan keadaan semasa sebagai satu benda atau
pemilikan, maka makna 'gantung baju' lebih masuk akal,
yakni gantung rekod semasa.
2. Jika kita fahamkan keadaan semasa sebagai satu kerja atau
perbuatan, maka makna 'gantung tugas' lebih masuk akal,
yakni gantung tugas semasa.

Namun begitu, 'gantung tugas' juga boleh membawa makna
hukuman atau larangan menjalankan tugas yang diberi. Ini
dirasakan tidak sesuai untuk memahami istilah komputer
'suspend'. Oleh itu, 'gantung baju' adalah satu-satunya
takrif yang paling masuk akal.

M berpendapat ada terjemah yang lebih sesuai untuk istilah
komputer 'suspend':

- tangguh
&ndash; yakni hentikan tugas buat sementara waktu atau;
- tidurkan
&ndash; yakni rujukan langsung untuk istilah komputer yang
lebih umum 'sleep mode' yang merangkumi semua jenis arahan
tidur: 'suspend', 'hibernate', 'hybrid sleep'

Kesimpulannya, pilihan terjemah yang "betul" untuk istilah
komputer 'suspend' ialah 'gantung' melainkan ada bukti lain
yang menyokong terjemah lain yang lebih sesuai.

laman kembali: [inggeris][0]

  [0]: ../inggeris.md

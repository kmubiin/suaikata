---
---

### repudiate

Hasil rujukan kamus tersedia:

* kamus ekabahasa terbitan 2012 membawakan makna 'repudiate'
dalam bahasa Inggeris sebagai "reject the authority or
validity of; disown"
* kamus dwibahasa terbitan lewat 1990-an membawakan makna
'repudiate' dalam bahasa Melayu sebagai "menolak,
menyangkal"
* carian dalam talian mendapati kata masukan 'repudiate'
ada lebih daripada satu makna;
* kamus bebas Wiktionary membawakan tiga makna dalam bahasa
Inggeris iaitu "1. To reject the truth or validity of; to
deny; 2. To refuse to have anything to do with;
to disown; 3. To refuse to pay or honor (a debt)"

Berikut adalah huraian terjemah oleh projek suaikata.

#### repudiate (1)

Terjemah 'repudiate' makna ke-1:

* terjemah M - menolak (kaitan)
* terjemah A - membantah
* pilihan terjemah: **menolak (kaitan)**

Pembetulan telah dibuat pada terjemah M daripada "menafikan"
kepada "menolak (kaitan)".

Ulasan M:

Sebelum ini, padanan terjemah bagi 'repudiate' dan 'refute'
adalah sama, iaitu "membantah". Terjemah pendua tersebut
kini telah selesai dan perkataan 'refute' telah mendapat
terjemah lain yang lebih sesuai. Kedua-dua perkataan ini
boleh mengelirukan penutur bahasa.

Semakan semula mendapati padanan terjemah bagi 'repudiate'
tidak padan dengan "menafikan" mahupun "membantah". Kata
hampir sama bagi 'repudiate' ialah 'deny'.

Padanan terjemah bagi 'deny' kepada "menafikan" adalah betul
dan 'reject' kepada "membantah" juga betul. Namun begitu,
kedua-dua terjemah kelihatan tidak sesuai dengan beberapa
makna dalam bahasa asal. Dengan itu, cadangan baru
membawakan padanan terjemah "menolak".

Bandingkan kesesuaian ketiga-tiga padanan terjemah dengan
ayat ringkas Inggeris-Melayu untuk ketiga-tiga makna kata
'repudiate' seperti berikut:

> (1) to repudiate a lover
>
> * menafikan hubungan kekasih (kurang sesuai)
> * membantah hubungan kekasih (kurang sesuai)
> * menolak hubungan kekasih (sesuai)
>
> (2) to repudiate contract
>
> * menafikan perjanjian (sesuai)
> * membantah perjanjian (sesuai)
> * menolak perjanjian (sesuai)
>
> (3) to repudiate debt
>
> * menafikan hutang (kurang sesuai)
> * membantah hutang (kurang sesuai)
> * menolak hutang (sesuai)

Dalam semua ayat ringkas di atas, kata 'repudiate' digunakan
untuk merujuk pada suatu perkaitan, sama ada hubungan
manusia, perjanjian, atau tanggungjawab.

Oleh itu, padanan terjemah yang sesuai bagi 'repudiate'
ialah "menolak (kaitan)".

laman berkaitan: [refute][1], **repudiate**

laman kembali: [inggeris][0]

  [0]: ../inggeris.md
  [1]: refute.md

---
---

### immutable

Hasil rujukan kamus tersedia:

* kamus ekabahasa terbitan 2012 membawakan makna 'immutable'
dalam bahasa Inggeris sebagai "unchangeable"
* kamus dwibahasa terbitan lewat 1990-an membawakan makna
'immutable' dalam bahasa Melayu sebagai "yang tidak dapat
berubah; yang tidak dapat ditukar; tetap"

Berikut adalah huraian terjemah oleh projek suaikata.

#### immutable (1)

Terjemah 'immutable' makna ke-1:

* terjemah M - bersifat nyahubah
* terjemah A - tak terubah
* pilihan terjemah: **tak terubah**

Pembetulan telah dibuat pada terjemah A daripada "tak
berubah" kepada "tak terubah". Hanya berbeza satu huruf
dalam imbuhan awalan, namun ter- adalah lebih tepat.

Ulasan M:

Makna "tidak dapat berubah" dan "tidak berubah" menyatakan
dua keadaan yang sama tetapi tidak serupa. Meskipun
kedua-dua keadaan ini adalah sesuatu yang tetap, namun
"tidak berubah" bermaksud tetap pada satu-satu masa tetapi
keadaan itu masih boleh berubah.

Kamus dwibahasa bersama takrif "yang tidak dapat berubah"
adalah panjang dan betul, manakala takrif "tetap" adalah
pendek tetapi tidak menyamai makna dalam bahasa asal.

Awalan nyah- dalam terjemah M adalah padanan terjemah
"tidak" atau "tanpa" yang salah untuk awalan im- dalam
bahasa Inggeris. Sepatutnya, awalan nyah- adalah padanan
untuk awalan de- atau dis-. Contoh padanan terjemah
Inggeris-Melayu yang betul adalah seperti berikut.

* deodorize (nyahbau)
* discharge (nyahcas)
* detoxify (nyahracun)
* discolour (nyahwarna)

Takrif terpendek "tak terubah" bermaksud "yang tidak dapat
ubah". Imbuhan awalan ter- membawa makna "sudah (dapat)".
Dengan itu, terjemah A menyamai makna dalam bahasa asal.

laman kembali: [em][0]

  [0]: ../em.md

---
---

### Hasil kajian Mac 2018

#### 9 Mac: Tinjauan

Senarai kamus tercipta dan perkamusan di pautan luar:

* [GitHub - DanielAmani/KamusBahasaMelayu][a]
* [GitHub - dolph/dictionary][b]
* [GitHub - adambom/dictionary][c]
* [GitHub - dwyl/english-words][d]
* [Wiktionary - Wiktionary:Public domain sources][e]
* [FOLDOC - Computing Dictionary][f]
* [GitHub - Supported Dictionary Formats Â· goldendict/goldendict Wiki][g]
* [Custom - Cari Makna Perkataan Bahasa Malaysia][h] melalui [/r/malaysia][i]
* [GitHub - lukluk/database_bahasa][j] melalui carian semula
* [GitHub - andrisetiawan/lexicon][k] melalui carian semula
* [GitHub - matbahasa/MALINDO_Morph][l] melalui carian semula

Carian semula boleh dibuat di GitHub melalui kata kunci
'bahasa melayu', 'kosa kata' dan 'data bahasa'. Mungkin ada
projek baru yang muncul dari semasa ke semasa.

#### 16 Mac: Perbandingan

Perbandingan projek-projek tercipta adalah seperti berikut.

Dari segi lesen dan kemas kini:

| Projek                        | Lesen     | Kemas kini   |
| ----------------------------- | --------- | ------------ |
| DanielAmani/KamusBahasaMelayu | CC0-1.0   | Jun 22, 2016 |
| dolph/dictionary              | ?         | Feb 9, 2017  |
| adambom/dictionary            | MIT, PGL  | Oct 27, 2016 |
| dwyl/english-words            | Unlicense | Mar 14, 2018 |
| makna.online                  | ?         | Mar 12, 2018 |
| FOLDOC                        | ?         | Jan 30, 2018 |
| lukluk/database_bahasa        | ?         | May 20, 2015 |
| andrisetiawan/lexicon         | ?         | Apr 4, 2015  |
| matbahasa/MALINDO_Morph       | CC-BY-4.0 | Mac 13, 2018 |

Mana-mana projek yang tidak dinyatakan lesen dianggap
sebagai hak cipta terpelihara dan tidak boleh dipakai semula
secara bebas. Tarikh kemas kini adalah benar setakat petang
16 Mac 2018 dan malam 17 Mac 2018.

Dari segi kata masukan:

| Projek                        | Kata masukan | Sumber kiraan       |
| ----------------------------- | -----------: | ------------------- |
| DanielAmani/KamusBahasaMelayu | ~9,700       | abjad{A-E}.html     |
| dolph/dictionary              | 25,322       | popular.txt         |
| adambom/dictionary            | 86,036       | dictionary.json     |
| dwyl/english-words            | 370,098      | words_alpha.txt     |
| makna.online                  | 14,000       | /r/malaysia         |
| FOLDOC                        | ~15,000      | /foldoc.org         |
| lukluk/database_bahasa        | 28,526       | tb_katadasar.sql    |
| andrisetiawan/lexicon         | 28,526       | kata_dasar_kbbi.csv |
| matbahasa/MALINDO_Morph       | 100,744      | malindo_dic_*.tsv   |

Antara projek-projek yang tersenarai di atas, hanya FOLDOC
merangkumi kosa kata dalam bidang khusus, iaitu bidang
perkomputeran. Meskipun satu bidang sahaja, kata masukan
mencapai lima angka banyaknya!

#### 19 Mac: Hasil kajian

Berdasarkan carian yang saya lakukan sejak 10 hari lepas
(9 Mac 2018) hingga hari ini:

* `DanielAmani/KamusBahasaMelayu` ialah satu-satunya projek
yang mengusahakan kamus bahasa Melayu sebagai sumber terbuka
di GitHub; Projek ini kelihatan tergendala, format data yang
digunakan bukan mudah alih (HTML) dan kata masukan tidak
lengkap (abjad A-E).
* `makna.online` tidak mempunyai sumber terbuka yang boleh
diselidik.
* `lukluk/database_bahasa` dan `andrisetiawan/lexicon` ialah
senarai kata masukan dalam bahasa Indonesia tanpa makna.
* `matbahasa/MALINDO_Morph` ialah kamus morfologi untuk
bahasa Melayu/Indonesia, iaitu jenis kamus yang bukan untuk
kegunaan umum.
* Tidak ada satu pun projek tercipta yang masih mengusahakan
kamus bahasa Melayu sebagai sumber terbuka di GitHub.

Carian luar membawa saya ke laman [Wikikamus][m] (Wiktionary
bahasa Melayu), iaitu projek kamus sumber terbuka oleh
Yayasan Wikimedia, bermula 12 Disember 2002. Juga digelar
Wikikamus / KamusWiki.

Wikikamus ada senarai [sumber untuk penterjemah][n].
Malangnya, kebanyakan pautan luar telah mati dan hanya
tinggal dua sumber yang masih hidup:

* [E-istilah - Carian Istilah Anda][o], oleh Universiti
Teknologi Malaysia Skudai, dengan kerjasama Dewan Bahasa Dan
Pustaka; Merangkumi 5000 Istilah Komputer & 8600 Istilah
Kejuruteraan.
* [Istilah IT][p] oleh Sabah Edu .net; Merangkumi lebih
500 istilah IT.

Dari segi lesen, kebanyakan projek-projek tercipta tidak
mengikut pelesenan yang disarankan atau tidak dihiraukan
langsung. Projek-projek ini dilihat tidak ada kecenderungan
(trend) ke arah sumber terbuka untuk memudahkan penggunaan
semula data.

Dari segi kata masukan, bahasa Melayu tidak mempunyai jumlah
kata masukan yang lazim. Projek-projek tercipta hanya
mengandungi kata masukan sebanyak mungkin, tetapi tidak
lengkap atau tidak mengambil tahu tentang kata masukan yang
kerap digunakan.

Kesimpulannya, tidak ada projek tercipta yang mengusahakan
kamus bahasa Melayu sebagai sumber terbuka. Dengan itu, kita
tidak mempunyai contoh baik yang boleh kita rujuk untuk
pembaikan.

Kajian projek tercipta telah selesai dan isu ini boleh
ditutup.

#### Pasca 19 Mac

Enam bulan kemudian, semakan bersahaja mendapati salah satu
projek tercipta `DanielAmani/KamusBahasaMelayu` menyerupai
format kata masukan Kamus Dewan. Barangkali Edisi Keempat
sebab ada tambahan kata masukan asing. Walaupun dilesenkan
di bawah domain awam (CC0-1.0), sumber ini *tidak wajar*
untuk dijadikan rujukan.

Laporan ini disediakan daripada salinan komen-komen di
[isu #2][q], kecuali komen-komen berkenaan telah diasingkan
mengikut tarikh dan tajuk kecil. Sebahagian kecil kandungan
komen telah disunting untuk pembetulan dan penjelasan.

laman kembali: [rinci][0]

  [0]: ../rinci.md
  [a]: https://github.com/DanielAmani/KamusBahasaMelayu
  [b]: https://github.com/dolph/dictionary
  [c]: https://github.com/adambom/dictionary
  [d]: https://github.com/dwyl/english-words
  [e]: https://en.wiktionary.org/wiki/Wiktionary:Public_domain_sources
  [f]: http://foldoc.org/
  [g]: https://github.com/goldendict/goldendict/wiki/Supported-Dictionary-Formats
  [h]: https://makna.online/
  [i]: https://www.reddit.com/r/malaysia/comments/83v6eo/my_simple_project_find_meaning_of_a_malay_word/
  [j]: https://github.com/lukluk/database_bahasa
  [k]: https://github.com/andrisetiawan/lexicon
  [l]: https://github.com/matbahasa/MALINDO_Morph
  [m]: https://ms.wiktionary.org/wiki/Wiktionary
  [n]: https://ms.wiktionary.org/wiki/Wiktionary:Sumber_untuk_penterjemah
  [o]: http://eddycute.tripod.com/
  [p]: http://www.sabah.edu.my/istilah/
  [q]: https://github.com/kmubiin/suaikata/issues/2
